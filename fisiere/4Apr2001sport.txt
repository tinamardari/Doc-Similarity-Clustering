 Neaga face naveta la Bucuresti ca sa-si cumpere pantofi Adrian Neaga, atacant la FC Arges, nu a evoluat in ultima partida de campionat, acuzind o accidentare capatata la meciul cu reprezentativa de tineret a Italiei. Rica a fost calcat atunci de un adversar pe laba piciorului sting, alegindu-se cu o infectie la unghia degetului mare. Ieri dimineata, la bordul superbei sale limuzine, un Audi A6, Rica Neaga a descins in Bucuresti cu gindul sa-si schimbe colectia de pantofi. Fotbalistul, care in iarna a ratat de putin un transfer la Ajax Amsterdam, a cautat prin toata Capitala ceva care sa-i satisfaca gusturile. Dupa citeva ore de cautari prin principalele magazine din Bucuresti, Neaga s-a dat batut si a facut cale intoarsa spre Pitesti. "Nu mi-a placut mai nimic. Cind gaseam ceva interesant, pantofii respectivi nu erau masura mea", s-a plins valorosul fotbalist. Sica Birdes, bunul sau prieten si, totodata, coleg de camera in contanamente, l-a consolat: "O sa pleci in strainatate si acolo o sa gasesti tot ce vrei". ADI DOBRE La vinatoare de lilieci A doua zi a sferturilor de finala ale Ligii Campionilor la fotbal programeaza o dubla confruntare anglo-spaniola. Arsenal si Valencia, cu parcursuri modeste in campionatul intern, dau piept deseara pe "Highbury Park". Gazdele, neinvinse in acest sezon pe propriul teren, nu pot conta pe olandezul Dennis Bergkamp, accidentat la tendonul lui Achile. De partea cealalta, Hector Cuper, antrenorul "liliecilor" (cum sint denumiti jucatorii Valenciei), are tot lotul valid, mai putin pe Adrian Ilie. Partida Arsenal Londra - Valencia CF va fi transmisa in direct, de la ora 21.30, pe PRO TV. Leeds United - Deportivo La Corua este o intilnire a debutantelor in aceasta faza a competitiei. Prin urmare, duelul programat in aceasta seara pe "Elland Road" se anunta pe viata si pe moarte. Ambele trupe au demonstrat in ultimul timp o crestere valorica apreciabila, dovada ca au eliminat pina acum echipe cu mare traditie in fotbalul european, ca AC Milan, Anderlecht Bruxelles, Paris Saint Germain si Juventus Torino. DANIEL NAZARE Semifinalele Cupei Romaniei la fotbal Chihaia viseaza la o victorie cu 2-1 Meciul Sportul-Dinamo va fi transmis, de la ora 16.00, de Canalul TV Romania 1 Stadionul din Regie gazduieste astazi, de la ora 16.00, partida Sportul Studentesc - Dinamo, confruntare contind pentru mansa intii din semifinalele Cupei Romaniei la fotbal. Disputa dintre "studenti" si "ciinii rosii" va fi transmisa in direct pe canalul TV Romania 1. Dinamovistii au ca obiectiv pastrarea trofeului cucerit anul trecut, nefiind prevazute prime pentru acest meci. Pentru divizionara secunda, accederea in finala competitiei ar reprezenta o mare performanta, care n-a mai fost atinsa din 1979. In eventualitatea cistigarii trofeului, "studentii" vor fi recompensati cu cite 10.000 de dolari. Amintiri in alb si rosu Portarul Razvan Stanca si atacantul Cristi Ciubotariu, internationalii de tineret ai Sportului, au discutat, in vara, cu Tica Danilescu, directorul sportiv al "ros-albilor", pe seama trecerii lor la gruparea din Soseaua Stefan cel Mare. Gigi Multescu, antrenorul liderului din Seria I a Diviziei B, a fost, la un moment dat, favorit sa-i ia locul, la Dinamo, lui Cornel Dinu. Inainte de a semna cu Sportul, dind curs ofertei inaintate de patronul Vasile Siman, Multescu poate fi vazut si acum in Soseaua Stefan cel Mare, jucind tenis cu piciorul. Parteneri de intrecere ii sint oficiali dinamovisti. In fiecare zi de marti si de vineri, fostul international participa la meciurile de "old-boys" ale fostei sale echipe, in care mai evolueza Eftimescu, Orac, Augustin, Moraru, Mateut ori Mihaescu. "Beckham" le tine pumnii "studentilor" Stelistul Florentin Dumitru intentioneaza sa vina la meci, pentru a tine pumnii strinsi Sportului, una din fostele sale echipe. "De Sportul ma leaga multe amintiri frumoase. La aceasta echipa am facut junioratul si am jucat, timp de doi ani, in Divizia A. Din Regie am plecat in Ô98. Tin minte ca faceam cantonamente in camerele de camin. Erau vremuri grele, nu ca acum. Am ramas in continuare bun prieten cu Dinita si cu Paduret. Vorbesc des cu ei. Mi-au zis ca vor sa invinga cu orice pret Dinamo", a declarat ieri "Beckham" din Ghencea, caruia nu i s-a cicatrizat inca "rana" suferita in fata "ciinilor rosii". Fundasul dreapta al Stelei a trecut ieri pe la sediul FRF, unde a incasat o prima de la echipa nationala. El apreciaza ca minime sansele "studentilor" de a deschide usa ultimului act al competitiei: "Daca ar fi fost doar un singur meci, probabil ca ar fi avut mai multe sanse. Asa, in retur, Dinamo o sa-i "rezolve"". Datorii la vopsitori Romeo Chihaia, directorul sportiv al Sportului, a explicat ieri motivul pentru care conducerea gazdelor a stabilit la 50.000 de lei pretul unui bilet de intrare la meci. "Am pus in vinzare 6.000 de tichete a cite 50.000 de lei. Capacitatea arenei este mult mai mare, circa 12.000 de locuri, dar ne multumim daca se vor vinde macar acestea. Ar fi ideal. Curatenia de primavara facuta la stadion ne-a costat in jurul de 30 de milioane de lei, bani primiti de la diversi prieteni. Am folosit 12 kilograme de vopsea alba si neagra. De asemenea, trebuie sa platim si oamenii care au vopsit acareturile", a declarat Romica. Referitor la meciul de azi, fosta glorie a Sportului este pe aceeasi lungime de unda cu Florentin Dumitru: "Era mult mai bine daca aceasta partida s-ar fi jucat intr-o singura mansa. Avem o echipa tinara, fara experienta competitionala, dar cu multa ambitie si curaj. Chiar daca am fi intilnit pe Real Madrid, ne-am fi prezentat cu aceeasi dorinta de a face un rezultat cit mai strins, in perspectiva returului. O victorie cu 2-1 ar fi nemaipomenita pentru noi, pentru ca am avea varianta unui egal in "Groapa"". Multescu: "Am respect pentru Dinu" "Sportul nu face nici o diferenta intre adversarii cu care da piept. Nu avem nevoie sa-i montam pe baieti. E ca si cum ar veni la serviciu. N-o sa le dam prime in produse, ca pina acum. Au un obiectiv. Dupa ce vor indeplini acest obiectiv, abia atunci o sa le dam banii cuveniti", a declarat ieri patronul Siman. Antrenorul Gigi Multescu nu stia ieri pe cine va titulariza in linia de atac. "Am cinci atacanti de valori apropiate", a spus tehnicianul echipei din Regie. Multescu a marturisit ca il leaga amintiri frumoase de Cornel Dinu: "In sezonul '84-'85, am fost antrenor secund la Dinamo. Am respect pentru Dinu". Multescu, prin venele caruia curge "singe alb-rosu", a condus ieri, de la ora 16.00, ultimul antrenament. Dinu: "Sintem pe scari valorice diferite" Antrenorul dinamovist Cornel Dinu l-ar putea trimite in garnitura de start pe atacantul aradean Claudiu Dragan. Procuroru' are de solutionat nemultumirea lui Mihali, tinut pe banca de rezerve la ultimele meciuri. Mister si-a reamintit ieri ca presedintele FRF a fost poreclit Nasu' tocmai dupa un meci impotriva "ciinilor rosii", in poarta carora marca foarte des. "In ceea ce ne priveste, apreciem eforturile facute in ultimul timp pentru readucerea in prim-plan a acestei echipe cu mare traditie in fotbalul romanesc. Avem, in general, amintiri mai mult decit placute din perioada in care jucam in prima divizie impotriva Sportului, chiar daca ne mai si bateau. Nu intimplator, porecla de Nasu', data de Ilie Magureanu (pe atunci sef de galerie la Sportul) lui Mircea Sandu, provine in urma golurilor marcate in poarta noastra. Acum sintem insa pe scari valorice diferite, dar Cupa Romaniei ramine periculoasa, chiar daca se joaca in doua manse. Este firesc sa ne gindim la accederea in finala competitiei", a declarat ieri tehnicianul dinamovist. DANIEL CONTESCU LAURENTIU CIORNEI Formatii probabile SPORTUL : Stanca - Paunescu, Galamaz, Musteata, Georgescu - Irimie, Cruceru, D. Lazar, Paduret - Dinita, Mazilu (Ciubotariu). Antrenor : Gheorghe Multescu DINAMO: Prunea - Kirita, Lupescu, V. Nastase - T. Petre, Bolohan, Tames, I. Badea, Tilvan (Florea) - Dragan (M. Niculae), Mihalcea. Antrenor : Cornel Dinu Arbitri: C. Zotta - Ad. Vidan, I. Muresan Florin Calinescu a bagat Rocarul in sedinta In Drumul Gazarului, tot de la ora 16.00, se intilnesc astazi Rocar si Petrolul, doua formatii care nu-si gasesc cadenta in acest retur. In cei 48 de ani de existenta a echipei din Berceni, prezenta in semifinalele Cupei reprezinta cea mai mare performanta. Petrolul a cucerit trofeul de doua ori, ultima data in 1995, cind a invins in finala Rapidul lui Sorin Cirtu, in ciuda arbitrajului potrivnic al lui Ion Craciunescu. Echipa din Drumul Gazarului a intrat in cantonament luni seara. Reunirea s-a facut, ca de obicei, la stadionul "Rocar", dupa care toata lumea a fost invitata de patronul Gheorghe Florea la masa, la un restaurant din cartierul Berceni. Dupa ce a refuzat sa le vorbeasca fotbalistilor la finalul jocului pierdut in fata Rapidului, Florea a tinut sa le tina totusi acestora o scurta sedinta. In circiuma cu pricina, accesul persoanelor straine a fost interzis. Alaturi de patronul Rocarului s-a aflat Florin Calinescu, care a tinut sa-si expuna si el punctul de vedere cu privire la evolutiile slabe ale echipei in acest retur. Calinescu a incercat sa le ridice fotbalistilor moralul pentru partida de azi, cu Petrolul, considerata ca una deosebit de dificila, chiar daca unii oficiali de la Rocar subestimeaza echipa gazarilor. Prodan - invoit Daniel Prodan nu va evolua astazi, el primind o scurta invoire pentru a se odihni. Conducerea tehnica a Rocarului a considerat ca Didi este obosit dupa ce, in opt zile, a sustinut trei partide, doua cu echipa nationala si una cu cea de club. De altfel, Prodan nici nu a intrat in cantonament. Dupa toate probabilitatile, "Tatuca" va fi urmarit simbata, in Ghencea, de citiva emisari ai clubului englez Aston Villa. Locul sau in linia defensiva a Rocarului va fi luat de Calin Zanc. Ardeleanul nu a jucat in acest an nici o partida oficiala pentru Rocar, fiind obligat la trei etape de suspendare dupa ce, in toamna, primise un cartonas rosu in timpul "sfertului" de finala cu FC National, in Cupa Romaniei. Absent din prima garnitura a Rocarului in jocul cu Rapid, Florentin Radulescu va apara azi poarta echipei sale, tocmai impotriva Petrolului, echipa care l-a lansat in fotbalul mare si la care a evoluat pina in urma cu un an. Daca duminica nu a fost introdus in teren din cauza suspiciunilor lui Titi Dumitriu, goalkeeper-ul va sta azi in fata echipei unde a jucat ani intregi. Tehnicienii Rocarului vor mai efectua citeva schimbari in formula de start, nemultumiti de evolutiile din ultimul timp ale unora dintre jucatori. Mai mult, se pare ca unii dintre titulari vor fi odihniti in vederea partidei de simbata, din Ghencea, Cupa fiind astfel sacrificata. Mult mai importanta pentru Rocar este lupta pentru evitarea retrogradarii. "Gazarii" vor trofeul "Lupii galbeni" s-au reunit luni in padurea de la Cringu lui Bot si sint hotariti sa mai spele din rusinea celor trei infringeri consecutive din campionat. Petrolistii isi doresc cu ardoare sa fie prezenti in finala Cupei Romaniei, acolo unde spera sa dea marea lovitura, asa cum au facut-o cu sase ani in urma. Dupa esecul neasteptat de simbata, pe teren propriu, cu Otelul Galati, tristetea a cuprins Orasul Aurului Negru, microbistii de linga sonde refuzind sa creada ca echipa lor, pe locul doi in iarna, a ajuns la un incredibil "minus trei" in clasamentul adevarului. "Nu asta e valoarea noastra", sustin fotbalistii lui Victor Rosca. "Vrem sa aratam ca episodul Otelul a fost un simplu accident", spune Florin Pirvu, capitanul formatiei. "Nu ne este frica de Rocar si dorim sa rezolvam problema calificarii inca de la Bucuresti, pentru a ne preocupa serios si de campionat". Orlando arde de nerabdare Victor Rosca are mari probleme in alcatuirea liniei defensive, punctul forte al formatiei sale, dupa grava accidentare a liberoului Vasile Voinea. El a suferit, simbata, o fractura de peroneu, la un atac violent al galateanului Pitu. Locul sau va fi luat, se pare, de tinarul George Toporan, care a evoluat pina acum la marcaj. In aceste conditii, titularizarea lui Marian Rosu este o certitudine. Accidentat si el, dar in februarie, Orlando Gheorghe va juca azi pentru prima data in acest an pentru Petrolul. Dupa ce a suferit o interventie chirurgicala la meniscul sting, valorosul atacant este hotarit sa reintre, chiar daca Rosca nu-l va folosi din primul minut, si sa inscrie in poarta bunului sau prieten Florentin Radulescu. In vizita la Bucov Daca Gheorghe Florea i-a bagat pe cei de la Rocar in sedinta, nici gazarii n-au scapat fara o mica "reuniune de familie". Luni dimineata, Florin Bercea, presedintele clubului, si Eugeniu Goicea, directorul general al Petrolului, au tinut sa poarte o discutie cu jucatorii, pe parcursul careia au fost analizate aspectele negative ale partidei cu Otelul. Ieri dimineata, gazarii au fost intr-o scurta plimbare prin Parcul Bucov, situat la doar citiva kilometri de Ploiesti, pe malul Teleajenului. "Lupii" au dorit sa viziteze si gradina zoologica, dar, spre marea lor dezamagire, aceasta se afla in carantina. ADI DOBRE Formatii probabile ROCAR: Fl. Radulescu - Ionut Voicu, Zanc, Nemtanu, Ursu - Buia, Cristescu, Suleap, M. Nicolae - Vrajitoarea, Iacob. Antrenor: Dumitru Dumitriu PETROLUL : C. Grigore - Lupsa, Rohat, Toporan, M. Rosu, G. Preda - E. Tudor, Pirvu, A. Savu, Todoran - Costescu. Antrenor: Victor Rosca Arbitri: M. Dorobantu - M. Savaniu, E. Pirvulescu Codrea bate Sampdoria Paul Codrea a obtinut cea mai importanta victorie de cind a sosit la Genoa, echipa sa reusind sa cistige, luni seara, derby-ul local cu Sampdoria, scor 2-0 (1-0). Partida a contat pentru runda a 29-a din Serie B, fiind urmarita din tribunele stadionului "Luigi Ferraris" de 41.000 de spectatori. Tinarul fotbalist roman a evoluat pe tot parcursul jocului, fiind folosit de antrenorul Franco Scoglio pe postul de mijlocas la inchidere. Codrea a primit un cartonas galben pentru un fault de joc si a declansat faza din care "ros-albastrii" au marcat, in minutele de prelungire, al doilea gol. Urmare a acestui important succes, Genoa a urcat pe locul 15, cu 30 de puncte, pozitie care permite mentinerea in divizia secunda a fotbalului italian. (S.T.) In audienta la "Corleone" Dinamovistii Ionut Lupescu si Florin Prunea, stelistul Falemi N'Gassan si bancarul Bogdan Arges Vintila au fost ieri in audienta la Dumitru Dragomir, presedintele Ligii Profesioniste de Fotbal. Jucatorii au solicitat, in numele Asociatiei Fotbalistilor Profesionisti din Romania, ca etapa a 20-a a Diviziei A la fotbal, programata miercuri, 18 aprilie, sa fie aminata. Cei patru si-au motivat cererea spunind ca meciurile programate sint imediat dupa Sarbatorile de Pasti. "Nu putem sa intram in cantonament in zilele de sarbatoare", s-au lamentat fotbalistii. Desi initial Mitica Dragomir nu a vrut sa cedeze, sustinind ca etapa trebuie jucata miercuri, asa cum a fost programata, liderul LPF a cedat ieri. "Astazi se va reuni Adunarea Generala a Ligii si vom decide asupra acestui subiect. Este posibil ca etapa sa se amine", a spus Dragomir. (L.C.) Campionii romani la gimnastica aerobica au lasat cu gura cascata America Luni, 2 aprilie, la Manhattan Center, din New York, a avut loc un eveniment de exceptie: lansarea, in prezenta presedintelui canalului Bravo si a reprezentantilor companiei Columbia Artists Management Inc., a unei casete video cu spectacolul Aeros, al trupei cu acelasi nume, alcatuita din gimnasti romani de performanta. Dintre componentii Aeros, 20 de sportivi cu virste cuprinse intre 19 si 26 de ani, fac parte cinci campioni mondiali la gimnastica artistica, ritmica si aerobica: Daniela Maranduca, aur pe echipe la Dortmund in 1994; Isabela Lacatus, Individual Sports Aerobics in 2000; Cristian Moldovan, Remus Nicolai si Claudiu Varlam, de trei ori aur cu echipa. Organizat cu sprijinul Federatiei Romane de Gimnastica, spectacolul Aeros este creat si promovat in SUA in cadrul unui turneu ce include peste 60 de orase americane, ultima reprezentatie avind loc pe 22 aprilie, in Gainesville (Florida). Spectaculozitatea acestui show unic, o demonstratie de forta si miscare artistica, se datoreaza nu numai talentului gimnastilor romani, dar si echipei de coregrafi: Maria Fumea, antrenoarea lotului national de gimnastica aerobica, si trei dintre cei mai importanti coregrafi americani ai momentului, printre care Daniel Ezralow, care a colaborat recent cu Ricky Martin pentru turneul "Livin La Vida Loca". De altfel vedetele "din spate" nu se opresc aici. Luminile apartin lui Howell Binkley, care a facut parte din echipa filmului "The Full Monty", decorurile sint semnate de Michael Curry, care a lucrat la productia mastilor pentru "The Lion King", iar costumele apartin Annei Houd-Ward, care a colaborat la productia Disney "Beauty and the Beast". RADU MEIROSU Bernard Tapie se intoarce la Olympique Marseille! Clubul francez Olympique Marseille a anuntat ieri, prin vocea autorizata a presedintelui Robert Louis-Dreyfus, revenirea lui Bernard Tapie printre actionari. "Tapie a devenit actionar asociat si se va ocupa de partea sportiva a activitatilor de la Olympique", a precizat Dreyfus. Acesta din urma va ramine actionarul majoritar al gruparii din sudul Frantei si va stabili strategia generala pe care o va urma Olympique. Tot in sarcina lui Dreyfus va ramine si gestiunea financiara a clubului. Tapie a fost presedinte la OM intre 1986 si 1994, perioada in care "alb-albastrii" au cistigat patru titluri de campioni si o Cupa a Campionilor Europeni. In urma scandalului declansat de trucarea unei partide de campionat cu Valenciennes, in editia 1992-1993, Tapie a petrecut citeva luni in spatele gratiilor. "Nu vreau sa-mi mai amintesc de acea perioada trista din viata mea. Sper sa-i pot ajuta pe cei de la Olympique sa revina acolo unde le este locul: in fruntea fotbalului european", a sunat prima declaratie a lui Tapie in calitate de director sportiv. SILVIU TANASE Meciul Hizo-Stefan a intrat in prelungiri Tribunalul judetului Timis a gazduit ieri o noua batalie in razboiul dintre antrenorul Viorel Hizo si clubul de fotbal Ceahlaul Piatra-Neamt, urmind ca astazi sa se dea verdictul final. "Miine (n.r. -astazi) se va da verdictul, dupa care nu se mai poate face apel. Se va stabili cine cui da bani", a declarat tehnicianul, care a fost prezent in sala de judecata. In schimb, Gheorghe Stefan, presedintele Ceahlaului, n-a putut ajunge in Banat, fiind reprezentat la recurs de avocatul sau. "I-am dat avocatului o hirtie eliberata de Consiliul Medicilor, in care se spune ca Hizo si-a luat ilegal concediu. Doctorul care i-a dat scutirea va fi suspendat. In aceste conditii, el trebuie sa restituie Ceahlaului cei 35.000 de dolari primiti la instalare", ne-a relatat "Pinalti". Stefan se afla ieri in Bucuresti, la sediul LPF, unde incerca sa-i legitimeze pe Vochin si pe cei trei sud-americani adusi in probe la gruparea nemteana de impresarul Gabi Florea. (D.C.) Bucurenciu a ramas in America Judoka roman Ovidiu Bucurenciu, vicecampion national la categoria 81 de kilograme, a ramas la New York, saptamina trecuta, dupa ce a participat, ca sportiv legitimat la clubul Dinamo Bucuresti, la Campionatele Internationale ale SUA. Bucurenciu, plutonier in cadrul Ministerului de Interne, nu s-a mai intors din America la indemnul fostilor coechipieri Daniel Adam, Horatiu Pena si Filip Floricioiu. Cei trei optasera pentru "Lumea Noua" tot dupa o participare a gruparii dinamoviste la un concurs desfasurat acum trei ani in Florida. (L.C.) Insule devastate de uragan 6 mai 1992. Pe stadionul "Steaua", reprezentativa de fotbal a Romaniei incepea cursa de calificare la Campionatul Mondial din 1994, competitie unde "tricolorii" au obtinut cele mai bune rezultate din istorie. La acel meci, adversara Romaniei a fost modesta echipa a Insulelor Froe. Astazi, pe canalul de televiziune Romania 1, in cadrul "Jurnalului" de la ora 20.00, microbistii au ocazia sa vada secvente dintr-o victorie la scor, 7-0, si un memorabil gol inscris de Gheorghe Hagi in minutul 14. A fost cel de-al XVII-lea gol realizat de cel mai bun fotbalist roman din toate timpurile pentru prima reprezentativa. Marius Gliga, amenintat cu inlaturarea de la Steaua! In loc sa sarbatoreasca performanta calificarii in Divizia I, hocheiul romanesc este zguduit zilele acestea de citeva probleme. Prima dintre ele i-a lasat cu gura cascata si pe conducatorii federatiei, care au aflat, ca si noi, ieri, la conferinta de presa gazduita de Hotelul Marriott, ca antrenorul secund al reprezentativei si "principalul" Stelei, Marius Gliga, a fost anuntat de citiva binevoitori ca nu mai este antrenorul echipei campioane. Zvonul, negat de conducerea clubului militar, are totusi ceva acoperire, cunoscut fiind faptul ca exista citiva oameni care sapa din greu pentru ca sectia de hochei a clubului Steaua sa fie preluata de Gigi Becali. Aceste persoane, carora nu le vom face publice numele, sint aceleasi care, in timpul Campionatului Mondial, au amenintat conducerea federatiei ca nu va mai face multi purici, intrucit vor prelua puterea. Baremul de arbitraj, 85.000 de lei Tot in hochei se anunta o greva a arbitrilor, nemultumiti ca baremul de arbitraj a ramas tot la nivelul de 85.000 de lei pentru un meci. Presedintele colegiului de arbitri, Mihai Dinu, a declarat ca totul porneste de la Ministerul Finantelor, care nu a modificat de citiva ani normele. "Bani exista, cluburile sint de acord sa plateasca mai mult, insa nu o pot face pina cind aceste norme nu vor fi modificate pentru ca altfel cad in pacat. Am amenintat de multa vreme ca vom ingheta campionatul, insa am continuat pentru ca echipa nationala trebuia sa se califice in Divizia I. Dar deja nu se mai poate. In Bulgaria, un arbitru de linie primeste 100 de dolari de meci, iar in Iugoslavia, 50 de marci. Cei de centru au aproape dublu. Ginditi-va ce inseamna sa arbitrezi in hochei, cit te costa echipamentul, la ce pericole te expui, ca sa nu mai vorbim despre frigul pe care trebuie sa-l induri", a mentionat Dinu. Situatia, confirmata si de secretarul general al FRHG, Eduard Pana, a ajuns si la urechile lui Fred Meredith, cel care a indeplinit functia de presedinte al Campionatului Mondial. Reactia acestuia a fost extrem de sugestiva: "Si mai aveti arbitri?". HORIA HASNAS [25][pl.dll?rid=expresro] 