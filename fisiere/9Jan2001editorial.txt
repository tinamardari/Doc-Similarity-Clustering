 Tara necajita, plina de eroi ______________________________________________________________________ Stiti care este meritul unei casierite decorate? Daca e mama, ca a crescut citi copii a izbutit sa nasca si i-a educat! Daca a fost model in viata de familie, s-ar putea sa fi fost decorata si pentru calitatile de sotie, desi orice barbat ar sari ca ars, zicind ca nevasta lui e mai buna gospodina si ar merita si ea o decoratie. Daca nu intervin aceste criterii extraprofesionale, decorarea unei casierite poate avea la baza faptul ca toata viata a dat bonuri in mod corect si a numarat restul fara greseala. Ceea ce, trebuie sa recunoastem ca, in Romania, in ciuda faptului ca tine de o visata normalitate, ramine totusi o exceptie. Probabil ca temeiul cel mai puternic pentru a decora o casierita vine de la faptul ca aceasta nu s-a gindit niciodata sa fuga cu banii incasati. De fugit, n-au fugit nici altele, dar ele trebuie sa recunoasca pacatul ca le-a trecut prin cap un asemenea gind. Or, cele decorate au meritul ca au fost atit de casierite si de oneste, incit nici macar nu au fost bintuite de o asemenea ispita. Ceea ce este si frumos, si maret. Atita doar ca nu dispunem de "turnesolul" cu ajutorul caruia sa stabilim cu certitudine daca vreuneia i-au incoltit sau nu asemenea idei in minte. Si cu siguranta ca nu dispunem nici de aparatul, procedura sau tehnicile prin care Cancelaria pentru ordine si medalii, insemne si asa mai departe a stabilit cu precizie un asemenea lucru. Si nici Ministerul Transporturilor nu are la dispozitie o asemenea masinarie pentru a hotari care dintre casierele fidele institutiei merita o decoratie. Pornind de aici, intram cu adevarat in ceata, o ceata deasa creata de multimea de ordine si medalii conferite printr-o serie de decrete semnate de Emil Constantinescu si contrasemnate de primul-ministru Mugur Isarescu. Nu vrem sa stricam bucuria celor citeva sute de decorati. Fiecare s-a simtit atins de acest mai mic sau mai mare semn de recunoastere a muncii sale. Dar nici nu putem sa nu ne intrebam ce valoare au aceste ordine si medalii, cu cruce, fara cruce, in grad de Cavaler, in grad de Comandor sau pentru Servicii Credincioase - desi unii, pe linga serviciul credincios, ar putea fi banuiti ca au prestat si servicii mediocre. Ele nu se exclud. Poti fi pe cit de mediocru pe-atit de credincios unei cauze, dar prost gramada si sa-i aduci deservicii acesteia. Moda aceasta a decoratiilor si ordinelor date pe lista vine din vremea razboaielor si a fost exagerata de lupta de clasa dusa de comunisti impotriva capitalismului. Adica de sistemul sovietic. L-au preluat si oamenii nostri de stat din acei ani, impartind medalii si ordine prin toate colturile tarii, de la agricultori fruntasi pina la mecanizatori si muncitori cu performante in depasirea planului de productie. A fost o inflatie de ordine si de medalii de care ne credeam scapati. Ziceam ca dupa 1990 acest lucru nu se va mai intimpla. Or, multimea de distinctii acordate de Emil Constantinescu la sfirsitul anului trecut arunca in derizoriu o forma de recunoastere publica a stradaniilor si izbinzilor unor oameni aparte. Ca sa intelegeti despre ce e vorba este suficient sa va spunem ca a fost decorat si seful Cancelariei Ordinelor, consilierul de stat Floricel Marinescu, exact persoana care a centralizat listele. Si le-a centralizat prost din moment ce Ovidiu Druga a luat doua distinctii, o data ca cineast si o data ca director de imagine. Sa nu mai vorbim despre faptul ca in dreptul unora nu scrie nimic, pot fi si din Luna sau de pe Marte si pot avea orice profesie. Mai mult, pentru a sublinia ca a plouat cu ordine si medalii, pe listele celor decorati apar inclusiv oamenii care au lucrat la aceste insemne, de la maistru la gravor. Or fi si acestia meseriasi buni, or fi facut ei multe asemenea medalii, dar e prea mult. Ordinele si medaliile reprezinta suprema recunoastere a unui popor fata de cei care s-au ridicat deasupra tuturor. Americanii, asa de multi cum sint, au acordat anul trecut aproximativ 30 de asemenea ordine. Noi sintem o tara care functioneaza de-a-ndoaselea, dar plina de eroi, cavaleri, comandori, ofiteri. Pe sfirsit de mandat, Emil Constantinescu, suparat ca n-a reusit mai multe ispravi, s-a gindit sa o faca pe ultima. Sa umple Romania de decoratii. Si pentru ca a dat atitea, le-a facut sa nu valoreze mai mult decit o tinichea. _________________________________________________________________ 