 Teritoriul-patat de listele electorale Candidati cu bube-n cap (II) "Evenimentul zilei" continua seria prezentarii candidatilor in alegerile generale, asa cum sint ei. Astazi va aratam situatia candidatilor din citeva judete: Bihor, Brasov, Timis, Alba si Dolj. Se observa ca numeroase persoane care va cer votul au la activ scandaluri rasunatoare, chiar daca ele sint mai putin cunoscute la nivel national. Asupra acestor candidati, aflati in intreg spectrul politic, planeaza suspiciunea ca incearca sa ajunga in parlament pentru a beneficia de imunitate in fata justitiei. Consideram ca este important ca alegatorii sa voteze in cunostinta de cauza. Bihor: Racoritoare cu imunitate Pe listele PNL, cele mai scandaloase nume sint cele implicate in sponsorizarea de catre "European Drinks" a campaniei partidului. In urma cu putina vreme, erau lansate in presa citeva casete cu inregistrarea audio a deputatului Liviu Dragos. Acesta se lauda in fata unor interlocutori ramasi necunoscuti, probabil colegi de partid, ca fratii Micula (patronii firmei oradene) au promis varsarea unui miliard de lei in orice cont indicat de Liviu Dragos. Deputatul a numit contul PNL pentru sustinerea campaniei din acest an. Sponsorizarea avea si un tilc: in contrapartida, PNL ar fi trebuit sa aranjeze o reesalonare a datoriilor "European Drinks" catre bugetul de stat. Lucru care s-a si intimplat mai tirziu intr-o ordonanta celebra. Acum, Liviu Dragos apare pe primul loc al propunerilor facute de Satu-Mare pentru Camera Deputatilor, iar Catalin Micula, verisorul oamenilor de afaceri din Oradea, ocupa locul de frunte al listei din Salaj, tot la Camera Deputatilor. O a treia persoana cu salariu la "European Drinks" si pretentii parlamentare pe listele PNL, desigur, este insusi directorul general al holdingului, Cornel Popa. El figureaza pe pozitia nr.1 la Bihor, pe listele Camerei Deputatilor, chiar daca afinitatile sale s-au dovedit pina nu de mult a inclina serios spre stinga. La alegerile locale, Cornel Popa era cit pe ce sa candideze la primarie din partea stingii esicherului politic - PDSR, PRM, PUNR, PSM. Cu artileria grea scoasa in aceasta campanie, "European Drinks" vizeaza probabil mai mult decit cucerirea grupului parlamentar PNL in Camera Inferioara a parlamentului. Iar datorii de reesalonat se vor gasi intotdeauna. (Mariana Bechir) Prioritatea PDSR, masinile de lux Daca n-ar fi ascunsi sub poala unor partide politice, multi candidati din judetul Bihor aflati pe primele pozitii de pe listele electorale, n-ar apuca nici sa pupe macar poarta Parlamentului Romaniei. PDSR Bihor l-a ales ca virf de lance pentru Camera Deputatilor pe cel mai controversat personaj din judet, ex-presedintele Consiliului Judetean Mihai Bar, recent mazilit din functia de presedinte de filiala. Din pricina lui Mihai Bar, dupa alegerile locale, PDSR Bihor n-a prins vreo functie de conducere, nici in administratia judetului si nici la nivelul Municipiului Oradea, cu toate ca partidul lui Iliescu s-a clasat al doilea dupa UDMR ca numar de consilieri. In ultimii patru ani cit a fost presedinte al CJ Bihor, Mihai Bar a iscat o serie de scandaluri. Imediat dupa ce a fost instalat in functia de sef al administratiei judetene, UCECOM Bucuresti a formulat impotriva lui Bar, plingeri penale prin care era acuzat ca, pe vremea cind a condus ATCOM Bihor, a prejudiciat cooperativa mestesugareasca prin mai multe contracte paguboase pe care le-a incheiat. In 1997, Bar a fost cercetat de organele de politie locale, insa Parchetul Bihor l-a gasit nevinovat. Alte acuzatii la adresa candidatului de pe locul unu al PDSR au fost legate tot de banii, de aceasta data ai judetului si de proasta gospodarire a acestora. I s-a reprosat si faptul ca a avut ca prioritate achizitionarea din banii contribuabililor bihoreni a unei masini de serviciu de lux, pentru care a platit omului de afaceri Ion Tiriac peste 200 de milioane de lei din bugetul Consiliului Judetean. (Miruna Ionescu) Mures: PRM e in Securitate Cele mai controversate candidaturi pe listele partidelor din Mures le detine PRM, care are nu mai putin de cinci fosti ofiteri, unul din fosta Securitate, iar media de virsta depaseste 60 de ani. La senatori, locul 1 este ocupat de Dumitru Pop, in virsta de 63 de ani, condamnat de Judecatoria Tirgu-Mures la un an si sase luni inchisoare, in calitate de administrator la SC Premur SA. Curtea Suprema de Justitie a casat hotarirea si a dispus rejudecarea procesului la Brasov. Pop a fost acuzat ca a construit fara autorizatie o statie de benzina. Tot la PRM, la Camera Deputatilor a fost impus de la Bucuresti, pe locul 2, Valentin Ilie Vasilescu, referent de specialitate la Aeroportul Otopeni. Tribunalul Bucuresti a emis pe numele acestuia un mandat de consemn la domiciliu in urma procesului declansat de scandalul "Tigareta 2". La PDSR, impunerea de la centru pentru Camera Deputatilor a lui Pavel Todoran a creat nemultumiri chiar si in rindurile membrilor partidului care sustin ca acesta ar strica imaginea partidului prin prisma celor aparute in presa. Candidatura lui Kincses Elöd ca independent a provocat scandaluri pe plan local, iar UDMR-ului frisoane. Radicalul maghiar a fost inlaturat din functia de presedinte al UDMR Mures, acesta luind pe cont propriu candidatura la parlament, dar contestat de conationalii sai pentru ca are dubla cetatenie, romana si maghiara. Kincses a depus la tribunal o cerere de renuntare la cetatenia maghiara, cerere care urmeaza a fi solutionata. (Cora Muntean) Dolj: Sub semnul Paunestilor Adrian Paunescu, fost senator PSM, candideaza pentru un mandat de senator pe listele PDSR Dolj. Paunescu a obtinut mai multe sponzorizari de la "Bancorex" si a beneficiat de pasapoarte diplomatice (personal si pentru copii) in timpul regimului Iliescu. Eugen Arnautu, presedintele trustului de presa "Media Sud" Craiova, candidat pentru Camera Deputatilor pe listele PDSR Dolj, este cunoscut drept omul de incredere al magnatului de carton George Constantin Paunescu in capitala Olteniei. (Nicoleta Savin, Ondine Ghergut) Alba: Pedeseristul Selagea a luat Montana SA aproape gratis Constantin Selagea este motul pe care PDSR l-a instalat pe primul loc pe lista din Alba pentru Camera Deputatilor. Actualmente, director economic al SC Montana SA Cimpeni, Selagea este protagonistul unei privatizari dubioase a societatii respective ce are ca principal obiect de activitate prelucrarea materialului lemnos. SC Montana Cimpeni s-a privatizat in 1996, prin contractul nr. 1485/5.12.1996, semnat intre FPS, condus pe atunci de pedeseristul Emil Dima, si reprezentantii salariatilor reuniti in PAS. Metoda MEBO a fost de aceasta data una cusuta cu ata alba. Valoarea de vinzare a cotei de 39,98 la suta a fost de 3,24 miliarde de lei, la un cuantum al actiunii de 22.500 de lei. Aceasta desi valoarea nominala a unei actiuni la SC Montana SA era de 25.000 de lei, stabilita in 1994, cu doi ani inaintea privatizarii. Ca si acum, la vremea respectiva, conducerea societatii era asigurata de directorul general Alexandru Costea si directorul economic Constantin Selagea - numarul unu pe lista PDSR Alba pentru Camera Deputatilor. In aceste conditii este de neinteles modul in care a scazut valoarea actiunilor societatii in urma privatizarii, dat fiind faptul ca unitatea a fost profitabila, si inainte de 1989, si dupa. In final, Selagea, care are o cota importanta de actiuni, si membrii PAS au reusit sa cumpere pe mai nimic o societate al carei teren aferent valoreaza mai mult decit actiunile cumparate. (Lucian Dobrater) Brasov: Deputatul PD Vasile Bran, campionul scandalurilor In 1998, primariile comunelor Prejmer si Bran au organizat licitatii pentru realizarea lucrarii de gaz metan. Ambele licitatii au fost cistigate de Firma Gazalex SRL, ai carei actionari erau deputatul Vasile Bran si Liviu Mateescu, actualul prefect al Brasovului, desi societatea lor nu era autorizata pentru astfel de proiecte. Bran a mai fost implicat intr-un scandal, c"nd a "ncercat sa obtina o casa pentru fiica sa, uz"nd de citeva documente falsificate. Deputatul a fost implicat si in afacerea "Tractorul SA". Sume mari de bani obtinute din credite guvernamentale s-au scurs in firme-capusa ca: Ingrom, Brancav si Romvero, apartinind unor membri PD, Vasile Bran fiind printre ei. Societatile se ocupau cu aprovizionarea Uzinei Tractorul. Tractorul UTB SA a incheiat, la sfirsitul anului trecut, citeva contracte de asociere care se refera in principal la inchirierea de spatii pentru sume foarte mici. Printre acestea se numara si contractul cu firma UG COM. La aceasta firma, printre actionari se numara si deputatul Vasile Bran. Numele acestuia este prezent si in afacerea Sectiei Cicoarea, activ al societatii Zahar Bod, ce a fost un adevarat izvor de credite. La ApR Brasov, pe locul I pentru Senat, la ApR Brasov, figureaza Vasile Kraila, fost actionar la societatile Poliplast SA, Mediatex Advertising SRL, Kabaf SA, K.V Invest SRL, Can-Rom International Prod., Mimo Holding SRL, Radio Direct SRL, societatea de intermedieri de valori mobiliare Romintrade SA, Curier Press SA. Numele sau a fost legat de scandalul "Afacerea Pacurii", din Brasov. In 7-8 octombrie 1998, primaria a "ncredintat aprovizionarea cu pacura a orasului (9.000 tone) firmei KV Invest (patron Kraila) desi licitatia fusese cistigata de firma Dip & Gip, a carei oferta aducea economii municipalitatii 558 milioane de lei. La PSDR Brasov, acrediteaza pentru Senat Alexandru Popa. Alexandru Popa, fost manager la Electroprecizia Sacele, care a realizat doar in 1994 pierderi la export de 4 miliarde de lei. Exporturile firmei au fost intermediate de societati private ca: Braco si RIB International, patronata de un prieten al lui Popa. Fiica lui Popa era, din intimplare, angajata firmei Braco. Numele lui Popa este legat si de privatizarea societatii Aurora SA din Brasov, realizata prin MEBO. Popa si-a insusit 2.185 de actiuni de la Aurora SA, valoarea acestor actiuni fiind cifrata, in 1995, la 5 milioane de lei. Popa a mai facut rost si de 30 de actiuni de la firma Dacia Felix Intertour, unde a depus 3 milioane de lei. Aici a fost coleg cu toti managerii firmelor pedeserizate din Brasov. Din bruma de salariu de fost prefect, Popa si-a cumparat o casa in Halchiu cu 28.000 DM. Fost consilier al lui Ion Iliescu si prefect de Brasov, Gheorghe Fulga candideaza pentru Camera Deputatilor. El a dirijat din capitala toate afacerile de la Brasov, precum si campaniile violente contra opozitiei si a gindit asocierea marilor societati brasovene la falimentarea Bancii Dacia Felix, iar dupa caderea acesteia, formarea Bancii Astra, a carei actionar a fost si el avind misiunea, se spune, de a depozita averile acumulate de mafia locala. (Camelia Csiki) Isarescu critica politica de cadre a partidelor istorice: "Este ingrijorator ca reapare spectrul partidului unic" Candidatul Mugur Isarescu s-a aflat ieri intr-o postura inedita: el a prezentat si a comentat un sondaj de opinie al Metro Media Transilvania executat la comanda unei asociatii conduse de Nicolae Manolescu. Mugur Isarescu a profitat de aceasta ocazie pentru a aduce o critica dura partidelor istorice. "Este ingrijorator ca la zece ani de la revolutie reapare spectrul partidului unic, iar pluripartitismul apare mai putin atragator. Daca partidele istorice se afla acum intr-o perioada de recesiune, este din cauza mecanismului deficient de a-si alege oamenii si de a-si selecta liderii de partid", a spus Isarescu. Podium impartit de PDSR, PRM si PNL Conform sondajului Metro Media, interesul electoratului pentru alegerile generale din noiembrie se situeaza la o cota ridicata (71 la suta din electorat fiind foarte interesat sau interesat de aceste alegeri), 92 la suta dintre cei chestionati afirmind ca se vor prezenta la urne. In ceea ce priveste inregimentarea politica a candidatilor la funtia de presedinte, parerile sint impartite. 39 la suta dintre subiectii sondajului cred ca viitorul presedinte ar trebui sa fie un independent in vreme ce 43 la suta ar prefera ca acesta sa fie propus de un partid sau de o alianta politica. La capitolul incredere, Ion Iliescu conduce, cu 43,1 la suta din optiuni. El este urmat de Mugur Isarescu, 14,5 la suta, si de Theodor Stolojan, 14,3 la suta. Dintre candidatii de notorietate aflati in cursa, cel mai prost sta la acest capitol Teodor Melescanu, 2,4 la suta. Raspunsul la intrebarea "Cu cine ati vota la alegerile prezidentiale?" lipseste din chestionarul Metro Media. Asa cum a explicat directorul de campanie al lui Mugur Isarescu, Adrian Vasilescu, acest lucru nu a fost solicitat pentru ca "stim oricum ca, in orice sondaj, Mugur Isarescu este pe locul doi". Sondajul Metro Media arata ca, daca duminica viitoare ar avea loc alegeri parlamentare, PDSR ar aduna 51,8 la suta din voturi. Pe locul doi se situeaza PRM, 12,2 la suta, locul trei fiind adjudecat de PNL, 10,7 la suta. Clasamentul continua cu PD, 7,8 la suta, CDR-2000, 7 la suta (insuficient pentru trecerea pragului electoral) si UDMR, 5,3 la suta. ApR atinge cota "record" de 3,3 la suta. MIHAELA CONSTANTINESCU Vama Veche il trage pe dreapta pe Iliescu "Alaturarea imaginii PDSR de muzica noastra ne jigneste" Ion Iliescu s-a aflat, ieri, in vizita in orasul Gura Humorului si in municipiul Falticeni pentru a se intilni cu simpatizantii si membrii de partid. La Gura Humorului a fost primit la Biserica Sfintii Imparati Constantin si Elena, de unde s-a deplasat pe jos, circa 200 de metri, pina la locul de unde urma sa se adreseze alegatorilor. In timp ce se apropia de scena improvizata, in megafoane se auzea cunoscutul slagar "Nu ne mai trageti pe dreapta", apartinind formatiei Vama Veche. Dupa citeva minute, prin aceleasi megafoane, vocea lui Ion Iliescu mergea direct la inimile miilor de sustinatori prezenti. Ca prezentarea melodiei mentionate, ca o deschidere a drumului lui Ion Iliescu, nu a fost o intimplare, s-a dovedit in municipiul Falticeni. Acelasi cintec, din care parca se auzeau cel mai tare cuvintele "N-am spaga de dat", a fost lansat in eter si in intervalul de timp in care Iliescu a parcurs cei circa 100 de metri, de la locul unde a oprit alaiul si pina in fata primariei, unde s-a intilnit cu localnicii. Cei prezenti pareau a intelege din plin mesajul cintecului, adaptat la moment, si aluzia dintre "dreapta" lui Ion Iliescu si "stinga" spre care sint indemnati alegatorii de catre cei din tabara opusa PDSR. (Tiberiu Avram) "Melodia noastra a fost minjita de staff-ul de campanie al PDSR" Referitor la folosirea melodiei "Nu ne mai trageti pe dreapta" in campania electorala PDSR, grupul "Vama Veche" a declarat urmatoarele: "Dezaprobam total si nu avem nici o legatura cu campania electorala a dlui Iliescu, si sintem profund indignati ca o melodie de-a noastra este folosita, si prin folosire minjita de staff-ul de campanie PDSR. Dupa cite stim, sintem singura trupa care nu a cintat pentru nici un partid politic nici la alegerile locale, si nici acum, la prezidentiale. Alaturarea imaginii PDSR de muzica noastra ne jigneste si totodata ne ingrijoreaza pentru ca nu dorim sa contribuim, in nici un fel, la obtinerea de capital politic. «Vama Veche» nu face politica si nici bani din politica." Oana Negruzzi, director al "Mediapro Music", ne-a declarat: "Nu am auzit ca s-ar fi folosit melodia grupului Vama Veche in campania electorala PDSR. Ne vom interesa si vom lua masurile care se impun. Oricum, n-am autorizat pe nimeni si nici nu vom autoriza vreodata vreun partid sa foloseasca muzica artistilor nostri". (A.R.) Manele electorale cu Eduard copilu' minune Catindatu' Manole, o viata pentru o idee fixa Lui Eduard Manole ii place sa lase impresia ca s-a nascut la 25 de ani. Datele lui personale incep cu anul 1989, cind sustine ca a fost membru fondator al Ligii Studentilor din Romania, alaturi de Marian Munteanu si inca "vreo doi". Continua sa prezinte apoi intrarea lui in afaceri, pe care o detaliaza pina la exasperare. Acum are 36 de ani. Cind vrea ca virsta sa-i fie un atu, spune ca are aceeasi "virsta democratica" cu ceilalti contracandidati ai sai la presedintie, caci toti si-au inceput experienta democratica dupa 1990. Ba dimpotriva, spune Eduard Manole, ceilalti, mai virstnici, au experienta intr-un alt sistem, care nu le e de absolut nici un folos, ci le e mai degraba un handicap. Acesta este insa punctul in care Eduard Manole s-a contrazis flagrant pe sine in emisiunea lui Florin Calinescu de marti seara. Mai intii a ponegrit intreaga clasa politica, dominata de batrini, din care nu reusesc sa razbata tinerii, pentru ca mai tirziu sa afirme ca are "mare nevoie" de experienta virstnicilor, ca are destui prin preajma, multi de 70-80 de ani. Ce se intimpla? Ori Eduard Manole uita de la mina pina la gura ce spune, ori nu da doi bani pe atentia telespectatorilor. Si intr-un caz si in celalalt, atitudinea lui nu are de ce sa fie laudabila. "Nici unul n-a produs nici suruburi, nici bani", spune Manole despre adversarii lui care nu vin, ca el, din "economia reala". Si alegatorul trebuie sa reziste apoi la analizele economice pe care le face candidatul la presedintie intr-o emisiune electorala. Vorbeste ba despre pierderea pietelor, ba despre carentele legii contabilitatii, ba despre taxele vamale anti-dumping, ca si cind macar una dintre aceste probleme strict economice ar fi apanajul sefului statului. S-ar putea insa ca Eduard Manole sa gindeasca sincer despre implicarea asa de amanuntita a presedintelui tarii in orice domeniu, caci din opiniile sale razbate clar dispretul pentru clasa politica in general. "Sa inlaturam aceasta clasa politica cu tot ce-a facut ea pina acum", afirma Eduard Manole, candidatul la presedintia unei tari democratice, ceea ce ar putea da impresia ca el este adeptul puterii tinute in mina unui singur personaj. Manole sustine ca doua dintre masurile pentru eradicarea couptiei ar fi "scaderea puterii partidelor politice" si "reducerea traficantilor de influenta", la aceasta ultima categorie incluzind si mass-media. Eduard Manole pare sa fie departe de portretul-robot al unui presedinte, chiar daca se prezinta ca un veritabil om de afaceri. Probabil ca abia a asteptat sa implineasca virsta de 35 de ani, limita acceptarii candidaturii la presedintie, pentru a putea iesi in fata. Nu-l intereseaza un post de parlamentar, vrea sa fie presedinte. Singur afirma ca nu a fost la vot. Nu-l intereseaza viata politica. Stie probabil la fel de bine ca si noi ca nu are nici o sansa. Atunci de ce candideaza? Campania electorala este un foarte bun prilej pentru a se face cunoscut. Poate va fi remarcat de vreun partid politic care sa-i ofere un loc important in vreo viitoare administratie sau poate o face doar de amorul celebritatii. Caci afacerile fara celebritate se pot narui peste noapte. Si-atunci, ca sa le dea trainicie, precum mesterul omonim, Eduard Manole isi ridica minastirea afacerilor zidind in locul Anei candidatura la presedintie. NARCISA IORGA Alexandru Ciocalteu, snopit in bataie Profesorul universitar doctor, Alexandru Ciocalteu, ex-presedintele taranist al Casei Nationale pentru Asigurari de Sanatate, in prezent membru al Partidului National Liberal a fost batut bestial marti seara, in parcarea Hotelului Sofitel din Bucuresti. Doctorul Ciocalteu tocmai plecase de la o intilnire mai putin protocolara organizata la acest hotel de PNL, cu personalitati din lumea stiintei si a culturii, cind, ajuns in parcare unde-si lasase autoturismul, a constatat ca acesta are roata dezumflata. S-a aplecat sa vada despre ce este vorba si asupra lui s-au napsutit brus citiva indivizi, vreo trei isi aminteste el, si au inceput sa-l loveasca cu un box metalic. Asa de tare incit, ulterior, a trebuit operat de urgenta, la Spitalul Bagdasar. Doctorul Ciocalteu ne-a declarat asera, vorbind greu din cauza durerilor pricinuite de lovituri, ca nu a vazut fata niciunuia dintre agresori si nici nu i-a auzit vorbind. Scopul atacului banditesc nu a fost nicidecum jaful, pentru ca spune doctorul, nu i-au luat ceasul de aur, portofelul cu bani sau telefonul mobil. (C.O.) Campanie cu delicatese "Nu PDSR, nu Iliescu compromit tara, ci jigodiile acestea din aparatul nostru de stat" In cadrul intilnirii cu membrii si simpatizantii PDSR din Suceava, care a avut loc marti seara, Ion Iliescu s-a lansat intr-un atac extrem de dur la adresa actualilor guvernanti. "Clientelismul politic din administratie a generalizat la scara de masa coruptia", a spus liderul PDSR, adaugind: "Ca roman, m-am simtit jenat de unele discutii pe care le-am avut cu oameni de afaceri straini si care imi spuneau pe sleau ca vin aici la noi si intilnesc functionari inalti din institutii ale statului, care le cer mita. La voi este un narav nenorocit, la voi si ministrii sint cumparabili, spuneau ei. Aceasta ne compromite tara, nu PDSR, nu Iliescu, ci jigodiile acestea din aparatul nostru de stat". Precizind ca actuala guvernare este "incompetenta, straina de interesele nationale", Ion Iliescu a spus ca, in cazul in care partidul sau va cistiga alegerile, "nu vom admite nici in jurul nostru sa se alieze oameni care sa ia locul smecherilor de astazi, imbogatitilor de astazi". (T.A.) Ora de finante. Profesor: Viorel Pana. In banca, guvernul si FPS Mai intii, premierul Mugur Isarescu a spus despre Bursa de Valori Bucuresti ca prezinta o situatie slaba a investitiilor pentru ca ar cota sub performanta. Apoi, presedintele Bursei, senatorul PD Viorel Pana (foto), ii raspunde primului-ministru, "cu tot respectul", ca o asemenea abordare este "contraproductiva insusi actului de reforma". Viorel Pana aminteste acum toate jalbele, din 1997 incoace, adresate de Bursa de Valori guvernului, FPS si Ministerului Finantelor. "FPS s-a rezumat doar la a bifa numarul de privatizari, unele catalogate de institutie ca fiind de rasunet. In schimb, sumele atrase prin aceste actiuni au fost derizorii in comparatie cu valoarea reala, iar metodele aplicate, nu de putine ori, au fost catalogate drept dubioase. Nu acelasi lucru s-ar fi intimplat la Bursa, unde transparenta este principalul atu al pietei", afirma Viorel Pana. El da exemplul Ungariei unde listarea la bursa a companiei MOL (similara Petrom), OTP (echivalent RomTelecom) si a bancii MATAV au adus acestei tari miliarde de dolari si sustine ca la noi nu se constientizeaza utilitatea Bursei de Valori. De aceea, spune Viorel Pana, "recentele luari de pozitie ma surprind" si crede ca abordarea se datoreaza celor care consiliaza la nivelul executivului si "care nu fac inca diferenta intre Bursa de Valori, RASDAQ, SVM-uri si fondurile de investitii". (N.I.) Mugur Isarescu e categoric: "Nu vor fi anulate in nici un caz maririle de pensii" Guvernul va indexa pensiile cu un procent egal cu rata inflatiei Referitor la informatiile aparute in presa potrivit carora primul-ministru isi face campanie electorala cu mijloace guvernamentale, unul dintre exemple fiind majorarea pensiilor, premierul Mugur Isarescu face urmatoarea declaratie: "In goana dupa voturi, unii lideri politici m-au acuzat ca vreau sa iau inapoi maririle de pensii pe care le-am acordat. Acestia nu fac decit sa se joace cu sufletele pensionarilor, adaugind la greutatile carora pensionarii le fac fata zilnic, alte noi griji. Imi asum intreaga responsabilitate si dezmint categoric aceste zvonuri. Initial, am anuntat indexarea pensiilor in lunile octombrie, noiembrie si decembrie cu 1,5% pentru ca am luat in calcul o inflatie medie lunara de 1,5%. Acum, ii anunt pe pensionari ca, daca inflatia in lunile octombrie, noiembrie si decembrie va fi mai mare de 1,5%, guvernul va indexa pensiile cu un procent egal cu rata inflatiei. Adevaratele probleme ale pensionarilor sint consecinta politicii economice gresite din ultimii 10 ani, prin care s-au incurajat pensionarile inainte de vreme. Asa s-a ajuns in situatia dezastruoasa in care 4,5 milioane de salariati asigura fonduri pentru 6 milioane de pensionari. Persoanele care contesta acum decizia de majorare a pensiilor sint cele care, din motive electorale, au acceptat pensionarile anticipate, in loc sa ia masuri adevarate de reforma economica, prin care fiecare roman sa aiba ce sa munceasca, intr-o meserie cautata pe piata muncii. Convingerea mea este ca pensionarii nu trebuie uitati sau pedepsiti pentru ca cei care au fost la putere in 1992 si in 1996 - perioade electorale - au gresit cu buna stiinta pentru a-i pacali pe oameni, promovind acte normative pentru pensionarile anticipate. Singura solutie pentru asigurarea unui trai decent persoanelor in virsta este cresterea economica si reforma pensiilor. Sansa este sa redresam economia, sa cream noi locuri de munca, sa sporim productivitatea pentru a putea avea salarii mai mari. In acest fel vom obtine si contributii mai mari pentru fondurile de pensii". (O.P.) Bref OSCE monitorizeaza campania electorala, alegerile si presa din Romania Organizatia pentru Securitate si Cooperare in Europa (OSCE) va monitoriza alegerile din Romania. Si aceasta in conditiile in care presedintele Adunarii Parlamentare a OSCE este romanul Adrian Severin. Misiunea pentru Supravegherea Alegerilor din Romania (MSAR) a fost deja infiintata de catre Oficiul pentru Institutii Democratice si Drepturile Omului al OSCE. Misiunea este condusa de americanca Linda Edgeworth si are in componenta experti electorali din Canada, Germania, Irlanda, Italia, Marea Britanie, Finlanda si SUA. Sediul central al misiunii este la Bucuresti, dar exista si un birou teritorial la Cluj. Dupa ce va monitoriza desfasurarea procesului electoral, reflectarea acestuia in mass-media, numararea voturilor si inregistrarea rezultatelor, MSAR va elabora un raport final. In mod obisnuit, OSCE trimite observatori in zonele instabile din punct de vedere democratic. (T.G.) Pusculita electorala a lui Isarescu contine trei miliarde de lei Mandatarul financiar al campaniei candidatului independent Mugur Isarescu, Marian Micle, a facut publice sursele financiare din campanie, primite conform legislatiei in vigoare. Micle a declarat ca pina in prezent s-au adunat in contul deschis la BCR, Sector 1 aproximativ 3 miliarde de lei, estimindu-se ca in zilele urmatoare totalul sa depaseasca 5 miliarde de lei. Micle a mai mentionat ca majoritatea donatiilor inregistrate atit in lei, cit si in valuta, au provenit din partea persoanelor fizice. Asociatia condusa de Nicolae Manolescu a avut si ea o contributie de aproximativ doua miliarde si jumatate. Mugur Isarescu este primul dintre candidatii la presedintie care face dezvaluiri referitoare la fondurile electorale de campanie.(M.C.) Alianta Nationala nu sustine pe nimeni la prezidentiale Deputatul Ioan Gavra, vicepresedinte al Aliantei Nationale PUNR-PNR, a declarat: "Decizia delegatiei permanente a Aliantei este aceea de a acorda libertatea de optiune in ceea ce priveste votul pentru alegerea presedintelui tuturor filialelor judetene, in functie de interesele locale existente". Deputatul considera ca evolutia publica a celor care candideaza la functia de presedinte este "neconvingatoare", precizind ca "nu avem practic pe cine alege". Facind referire la o posibila optiune personala in ceea ce priveste votul pe care il va acorda la prezidentiale, Gavra afirma ca "in nici un caz nu il voi alege pe Frunda Gyorgy, o sa astept sa mai vad cum evolueaza ceilalti si apoi o sa decid". (S.G.) Melescanu il imbarbateaza pe Roman Alianta pentru Romania sare in ajutorul lui Petre Roman si il indeamna "sa treaca peste atacuri si sa dea dovada de taria necesara pentru a nu le mai raspunde, ignorindu-le pur si simplu". "Aratati, domnule Roman, ca stiti care sint acele probleme cu care nu se glumeste!", scrie imperativ Biroul de presa al ApR in finalul unui comunicat. In comunicat se arata ca ApR "se vede nevoita sa ia o pozitie transanta" si sa ceara tuturor sa nu faca uz de materiale prin care se face "campanie indirecta in defavoarea statului roman". Reactia ApR vine in urma publicarii de catre ziarul nostru a unor scrisori din 1944 ale lui Valter Roman, tatal lui Petre Roman, catre ministrul de externe al Uniunii Sovietice si prin care isi exprima opiniile fata de statutul Transilvaniei. (N.I.) aberatüia zilei Ion Iliescu: "Nu ma intereseaza circurile politice concepute de Florin Calinescu" Ion Iliescu a anuntat marti seara, la Suceava, ca va participa la intilniri televizate cu contracandidatii sai doar in ultima saptamina a campaniei electorale, pentru ca, spune el, "in aceasta campanie, accentul principal il vom pune pe contactul viu cu oamenii si nu ne putem permite sa irosim prea mult timp in asemenea show-uri televizate". In privinta absentei de la emisiunea lui Florin Calinescu, Ion Iliescu a explicat: "I-am anuntat din start, cind au trimis programele, ca eu acolo nu pot veni, am alt program, nu sint in tara. Dar vreau sa va spun si altceva. Chiar daca eram in Bucuresti, nu ma duceam la acea emisiune, a lui Florin Calinescu. Pentru ca nu ma intereseaza circurile politice, asa cum le concepe Florin Calinescu in show-urile sale. Am vazut dupa aceea ca multi care au privit emisiunea au spus ca a fost o bataie de joc. E dreptul meu sa optez, sa accept sau nu niste servicii care mi se ofera de un post sau altul. Deci aceasta este explicatia si nu ca m-as teme de confruntari". (T.A.) "Gaina CDR-2000" Suparat ca Varujan Vosganian si Vasile Lupu nu-i lasa in pace nici candidatul la presedintie, nici partidul, liberalul Valeriu Stoica le-a amintit ieri liderilor CDR-2000 un proverb: "Atunci cind taurii se bat gainile trebuie sa fuga!" Aparent fara nici o legatura, Stoica a explicat apoi ca "principala confruntare de pe scena politica romaneasca are loc intre PNL si PDSR, CDR-2000 confruntindu-se doar cu pericolul neintrarii in parlament si caderii in anonimat". Dupa ce a lansat o chemare catre "alegatorii formatiunilor care nu pot depasi pragul parlamentar", indemnindu-i pe acestia "sa nu arunce voturile pe fereastra", Valeriu Stoica s-a angajat public sa nu mai raspunda atacurilor CDR-2000 pentru ca onoarea il indeamna sa nu loveasca "pe cineva care deja este infrint". (D.V.) Dionisie Sincan nu mai este Cunoscut ziarist, om de radio si membru de onoare al "Uniunii Ziaristilor Profesionisti" din Romania, Dionisie Sincan a parasit, in zorii zilei de ieri, pentru totdeauna, aceasta lume, cu numai o luna inainte de a implini virsta de 71 de ani. La numai 22 de ani a pasit pentru prima data peste pragul Radiofuziunii Romane, pe care nu a mai parasit-o pina-n ultima zi a vietii. Redactor, publicist comentator si realizator de emisiuni, redactor sef si, apoi, director general adjunct, Dionisie Sincai a fost membru in primul Consiliu de Administratie al Societatii Romane de Radiofuziune si primul laureat al Premiului "Pamfil Seicaru". Pentru "Matinalul" de ieri, Dionisie Sincai a scris un material despre valorile nationale romanesti, pe care nu a mai apucat, insa, sa-l asculte cu urechea lipita de radio, asa cum a facut o viata intreaga. Dumnezeu sa-l odihneasca in pace! (I.A.) 