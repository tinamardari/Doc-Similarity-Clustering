 Auto-Sport Baia-Mare, a doua piatra de incercare Dupa o pauza de mai bine de o luna, in care concurentii si-au putut pune la punct masinile de concurs, etapa a II-a a Campionatului National de Raliuri Siromex Castrol, care se va disputa la sfirsitul saptaminii la Baia-Mare, se anunta viu disputata. Traseul este practic identic cu cel al editiilor din Raliul Romaniei, care au dus la promovarea acestuia in Campionatul European si la atingerea coeficientului 5. Sint si doua noutati, prima referindu-se la organizarea, in premiera in Romania, a unei sesiuni de teste oficiale, asa-numitul shakedown. Pilotii vor putea parcurge proba respectiva cu automobilele de concurs in regim de cursa, avind astfel posibilitatea realizarii ultimelor reglaje "la cald", inaintea startului. A doua noutate o reprezinta introducerea probei speciale "Rotunda", considerata de multi cel putin la fel de redutabila ca si cea numita "Gutii". Grupa A, cea mai disputata Dupa lupta strinsa din prima etapa, se anunta un nou duel intre Constantin Aur, multiplul campion national, si rivalii sai: Mihai Leu, Heinz Gollner, la care se alatura George Grigorescu, cu o masina recent revenita din Franta, acolo unde a fost supusa unei revizii generale. Aur si-a adaptat masina, Seat WRC E 2, mai bine suprafetei de asfalt, aratindu-se increzator in sansele sale. Pentru grupa A, noutatea o aduce Dorin Toma, care, dupa ce a concurat in prima etapa cu un Mitsubishi Lancer, se prezinta la startul etapei a II-a cu fostul automobil al lui Heinz Gollner, care si-a dovedit pe deplin competitivitatea pina acum. Repetitie inaintea "Nisipurilor de Aur" La grupa N, "lupii tineri" se afla in fata unei noi confruntari. Noutatea vine din partea fostului campion absolut al Cupei Dacia Nova (1999), Romulus Lucian Preda, care va debuta in acest sezon cu un Mitsubishi Evo5. Masina are, potrivit specialistilor, cea mai buna electronica si cele mai bune reglaje de la grupa N. Pregatit in Germania de renumita firma Auto Pocovan si supervizat in Elvetia, bolidul va constitui o surpriza, Romulus Lucian Preda anuntindu-se cu sanse reale la titlu. Campionul "en-titre" Bogdan Marisca vine la Baia-Mare si pentru a face o ultima repetitie, in conditii de concurs, inaintea participarii lui, peste numai doua saptamini, la Raliul "Nisipurilor de Aur" din Bulgaria (18-20 mai), etapa cu coeficient maxim, 20, in Campionatul European. Se anunta o cursa interesanta, in speranta in care greselile de arbitraj si cronometraj nu-si vor mai face simtite prezenta pentru a nu cadea si raliurile in patima fotbalului. Citroen C5 Citroen a lansat pe piata, cu ocazia Salonului Auto de la Geneva, gama completa a modelului C5. Prin calitatile sale reprezinta un concurent destul de serios pentru Renault Laguna II sau Ford Mondeo. Producatorii au dorit sa creeze o masina care sa ofere un interior cu mare personalitate, adica exact ceea ce-si doresc cei mai multi clienti europeni la ora actuala. Dimensiunile sale sint generoase: cu o lungime de 4,7 metri si o inaltime de 1,5 metri (fata de 1,4, cit are o berlina normala), Citroen a dorit sa creeze mai mult spatiu interior, in raport cu competitorii sai directi. Linia caroseriei este interesanta, dezvoltind mai mult dinamism. Portbagajul are o capacitate de 456 litri, fiind foarte usor de incarcat, C5 avind si un mod original de deschidere. Dorindu-se mai mult decit un break pentru bagaje, C5 este dotat cu cele mai noi sisteme de protectie activa si pasiva ABS, ASR, airbaguri frontale, airbaguri laterale si airbaguri pentru protejarea capului, situate in scaune. Au un sistem electronic dotat cu senzori de lumina, care determina aprinderea acestora, schimbarea frecventei lor. Gama de motorizare este una extrem de generoasa. Sint prezente trei variante pe benzina. Capacitatea cea mai mica o are cel de 2,0 l HPI de 136 CP, motor care doteaza si alte modele Citroen sau Peugeot. Este un motor care ofera un bun echilibru intre consum si prestatiile oferite. O noutate o reprezinta si motorul V6 de 2,9 l ce dezvolta 210 CP. Este vorba despre motorul care doteaza modelele Xantia sau XM, care a suferit insa puternice modificari, avind acum o mai mare elasticitate, cu o putere maxima mai mare si adaptat la normele de poluare Euro 4. Spre deosebire de versiunea anterioara, actualul motor are distributie variabila, accelerator electronic. Sint prezente si doua versiuni turbodiesel. Primul dintre ele are o capacitate de 2,0 l, dezvoltind 210 CP. La fel ca si varianta pe benzina de 136 CP, pare un motor mai mult decit suficient de puternic pentru o masina mare, dar nu greoaie. Varianta de 2,2 l dezvolta 136 CP, ca si varianta anterioara, fiind dotata cu filtru de particule FAP. La aceste dotari se adauga o cutie automata, cu comanda secventiala, si suspensie de tip Hydractiv 3, care asigura o buna garda la sol. Alarmele auto - un accesoriu necesar Achizitionarea unei masini noi reprezinta pentru foarte multi o investitie serioasa. De aceea, aflat in posesia noului model, te gindesti cum poti sa-ti protejezi investitia cu un sistem de securitate. Hotii de masini au existat, exista si vor exista in continuare, acestia diversificindu-si foarte mult metodele de actiune. Raspunsul este unul singur: alarma. Grija pentru siguranta automobilului pleaca de la constructori, care incearca sa doteze noile modele cu sisteme antifurt cit mai sigure. Rolul alarmei nu este inlocuit de dispozitivele care intra in dotarile standard ale unui automobil, acestea fiind cel mult imobilizatoare. Oferta este generoasa. Se poate opta intre sistemul original, care poate fi montat de fabricantul autovehiculului, si un sistem de securitate instalat ulterior. Pentru a putea controla automobilul de la distanta se recomanda alegerea unui sistem cu telecomanda. Frecventele inalte si super inalte fac ca raza de actiune a telecomenzii sa depaseasca 250 m. Se poate spune astfel ca exista un control maxim al autovehiculului. Plasarea modulelor, cablarea si culoarea firelor difera de la o masina la alta, astfel ca hotul, chiar cu manualul de service in fata, nu va avea sorti de izbinda. Progresul inregistrat in domeniul alarmelor auto fac sistemul indispensabil si perfect adaptabil pentru oricine. Declansat de foarte multe ori accidental, sunetul unei alarme devine de multe ori agasant. Ultimele generatii au dispozitive care diferentiaza o alarma falsa de una reala. Rolul unei alarme este de a asigura paza automobilului si nu de a genera un stres suplimentar pentru cei din jur. Dupa achizitionare, foarte important este locul in care aceasta este montata. Increderea sporita intr-un anumit service justifica alegerea, avind in vedere ca sint sisteme extrem de sofisticate si, in cazul instalarii necorespunzatoare, se pot produce pagube care ajung sa depaseasca valoarea echipamentului. Alinierea la normele Euro 3 Nicolae Nan, director general RAR, tragea cu putin timp in urma primul semnal de alarma referitor la producerea in Romania a combustibililor Euro 3. "Se pun o serie de probleme deosebite pentru ca rafinariile romanesti nu pot asigura acum combustibili auto conform normelor Euro 3". Benzina Euro 3, o problema pe cale de rezolvare Volumul vinzarilor acestui tip de carburant s-ar ridica la 2% pentru anul in curs si de 5a pentru anul viitor. LukOil a fost prima companie care s-a declarat gata sa produca acest tip de combustibil. Petrom a anuntat ca va produce Euro 3 atunci cind cererea de pe piata va depasi 60%, insa imediat ministrul industriei, Dan Ioan Popescu, a revenit, declarind ca Petrom va produce carburanti Euro 3 incepind cu toamna acestui an. Alinierea la normele Euro 3 incepind de anul viitor a stirnit mare agitatie in lumea auto autohtona. Acest lucru obliga constructorii interni de automobile sa produca doar modele care respecta normele de poluare Euro 3. Principala problema privea insa producerea combustibililor care sa se adapteze motoarelor Euro 3. Pentru viitorul apropiat, solutia o reprezinta importul, pina cind rafinariile romanesti vor fi in masura sa le produca. Pina la sfirsitul anului, mai toate companiile care distribuie carburanti au anuntat ca vor comercializa combustibili Euro 3, fie din productia interna, fie din import. Combustibilii auto compatibili cu motoarele Euro 3 au o compozitie chimica speciala, cu un continut scazut de sulf si hidrocarburi aromatice. Lovitura pentru piata "second-hand" Introducerea sistemului Euro 2 a constituit o prima lovitura pentru piata "second-hand". Mai puteau fi introduse in tara masini produse dupa 1996. Potrivit legislatiei in vigoare, incepind cu anul viitor, in Romania nu vor mai putea fi importate decit modele care respecta reglementarile Euro 3. Acest lucru nu va crea mari probleme dealerilor interni, avind in vedere ca automobilele dotate cu acest tip de tehnologie se importa si acum in mod curent. Tot mai multi reprezentanti ai industriei auto nu mai produc decit modele care respecta aceste norme. Se da o noua lovitura pietei "second-hand": nu vor mai putea fi introduse in tara sau inmatriculate decit modele produse in ultimii doi ani. Lovitura finala urmeaza sa fie primita in anul urmator cind taxele vamale pentru automobilele noi produse in statele din C.E., CEFTA si Turcia vor beneficia de taxe vamale zero. Referitor la taxele vamale, trebuie mentionat ca de la 9 mai noile valori in vama ale masinilor importate vor fi actualizate la valoarea monedei unice europene. Valoarea in vama a autovehiculelor noi si "second-hand" se stabileste pe fiecare categorie in functie de vechimea si caracteristicile tehnice ale acestora. Toyota, number one in Japonia Cel mai bine cotat constructor japonez, Toyota Motor, si-a consolidat pozitia de lider pe piata japoneza de automobile, reusind sa comercializeze in luna aprilie 120.036 vehicule, cu 1,4a mai mult fata de anul trecut. Pe o panta ascendenta se afla si Honda, cu o crestere a vinzarilor de 2,1a. Procesul de restructurare la care a fost supus Nissan dupa preluarea sa de Renault pare sa fi fost de bun augur, inregistrindu-se deja cresteri ale cifrelor vinzarilor. In aprilie, Nissan a comercializat in Japonia 46.369 masini, cu 1,2a mai mult fata de anul trecut. Aceste cifre se inregistreaza intr-o perioada in care piata japoneza se afla in plin avint. Vinzarile au crescut in aprilie pentru a saptea luna consecutiv, atingindu-se cifra de 272.742 unitati. Ford Focus cu numarul 1.000.000 Ziua de 26 aprilie a fost una extrem de importanta in istoria modelului Ford Focus. Asta, pentru ca uzina din localitatea germana Saarlouis a produs modelul cu numarul un milion. Modelul, un Ford Focus cu cinci usi, de 1,8-litri, 85 kw si 115 CP, cu un motor turbo diesel Duratorq TDCi, de culoare Lugano-Blue, a fost prezentat de directorul fabricii si de responsabilul pentru productie al Ford Europa. De la lansarea sa in 1998, modelul Focus a cistigat peste 50 de premii nationale si internationale, printre care "Masina Anului" in Europa (1999), in America si Canada (2000). Lansarea se produce intr-un moment in care cererea pentru masini compacte din clasa medie inregistreaza o valoare si o intensitate record. Peste 160.000 de europeni au ales sa achizitioneze in primul trimestru al anului in curs acest model, cu 15a mai mult fata de aceeasi perioada a anului trecut. Daewoo si Hyundai ramin fara investitorul saudit Printul saudit Al-Walid bin Talal bin Abdul Aziz, detinator al unei averi estimate la mai multe miliarde de dolari, a anuntat la inceputul saptaminii ca si-a retras 150 de milioane de dolari, bani care reprezentau investitii la constructorii sud-coreeni de automobile Daewoo Motor si Hyundai Motor. Retragerile insumeaza 100 de milioane de dolari investiti la Daewoo, grupul declarat acum in stare de faliment, printul nedorind sa dea vreun amanunt asupra operatiunii. Referitor la Hyundai, printul a declarat: "Am decis sa-mi retrag investitiile dupa ce negocierile purtate cu oficialii companiei, in ceea ce priveste mentinerea nivelului dividendelor la 13%, asa cum prevedea precedentul contract incheiat in 1998, au esuat. Hyundai mi-a oferit doar cinci la suta, oferta pe care am refuzat-o". Al-Walid, 43 de ani, nepot al Regelui Fahd, are o avere estimata la 20,3 miliarde de dolari. Anca Turcasiu are chiriasi Dupa ce nasul ei de cununie, cunoscutul om de afaceri Cristian Tintareanu, a ajutat-o sa-si construiasca o casa superba in Paradisul Verde din Corbeanca, interpreta Anca Turcasiu - caci despre ea este vorba - nu a avut prea mult timp sa se bucure de noua resedinta. Asta pentru ca respectiva casa, mare si cocheta, are nevoie de bani multi pentru a fi intretinuta. Bani de care Anca si sotul ei, Cristian Georgescu, nu dispun. Asa stind lucrurile, solista a gasit solutia: a inchiriat frumoasa vila din Corbeanca si locuieste, in continuare, in cochetul sau apartament situat in Centrul Civic din Bucuresti. (S.A.) Sa nu dai cu tigara-n balta Citiva artisti prieteni, familiile Leo Iorga, Vlady Cnejevici si Bogdan Cristinoiu, s-au gindit sa serbeze 1 Mai in natura. Ce poate fi mai relaxant ca un picnic pe malul unei balti, si-au zis ei. Balta pe care au gasit-o undeva pe soseaua Bucuresti-Ploiesti. Loc feeric, soare, voie buna si.... pericol. In timp ce sotiile pregateau carnea pentru gratar, baietii discutau la o tigara despre succesul fiului lui Leo Iorga (face parte din "Amici"), despre manele (am glumit) si, desigur, despre ... femei! Unul dintre ei a aruncat tigara in balta. Stupoare: apa era imbibata cu petrol. Din fericire, focul nu i-a cuprins pe nici unul dintre ei, dar nici mult nu mai aveau. Ziua, ce se anunta placuta si relaxanta, a fost pina la urma usor stresanta din pricina fricii de a aprinde focul pentru gratar, ca sa nu mai spunem de o biata tigara... MONICA STAN La Nottara, "No flash" - o combinatie de teatru, dans si pictura pe o singura scena Daca v-ati plictisit de tot ceea ce v-au oferit pina acum scenele teatrelor bucurestene, premiera "No flash" de la Nottara este tot ce trebuie pentru a viziona un experiment de o inalta tinuta artistica. Acesta este pariul foarte tinerei regizoare Chris Simion, care este si autoarea scenariului: "Publicul are nevoie si de alt gen de spectacol, in afara celui clasic: un teatru contemporan, viu, tinar, care sa-l implice in crearea spectacolului si sa-l trezeasca din amorteala cotidiana". "No flash" este o combinatie de teatru, dans si pictura intr-o maniera moderna, inspirata din viata pictorului Jean-Michael Basquiat, un genial artist "al strazii". Autodidact, bisexual, nonconformist, cel mai bine vindut artist plastic din Statele Unite, Basquiat a spus tot ce-a avut de spus in arta doar in sapte ani. El a murit la 27 de ani, in urma unei supradoze de heroina. Urmariti fascinanta sa poveste in acest spectacol, de vineri, 4 mai, ora 19.00, in care se va picta in direct o pinza, cu elemente neconventionale (bidinea, galeti cu vopsea, matura, sticle etc.). Din distributie fac parte, printre altii, Medeea Marinescu, Tania Popa, Dragos Bucur, Gabriel Popa. CLAUDIA DABOVEANU "Pretender Omul cu o mie de fete" se intoarce la ANTENA 1 Duminica, 6 mai, de la ora 20.00, reincepe un serial de mare succes: "Pretender - Omul cu o mie de fete". Timp de o ora, in fiecare duminica, dupa Observator, vom urmari aventurile lui Jarod, omul care-si poate lua o mie de infatisari, in cel de-al patrulea sezon al acestui serial. Jarod sau Pretender (Michael T. Weiss) are o incredibila capacitate de a asimila orice identitate, este un adevarat cameleon uman. Dotat cu un coeficient de inteligenta demn de un geniu, Jarod a fost luat de mic de linga parinti si dus la un Centru misterios, unde reprezentantii unor servicii speciale i-au dezvoltat capacitatile intelectuale. Telespectatorii fideli serialului sint familiarizati cu incredibilele sale aventuri. Din primul episod al noului sezon din "Pretender" nu va dezvaluim decit ca eroul principal este capturat din nou de cei de la Centru. El reuseste sa evadeze si pleaca spre Africa pentru a salva o familie de cercetatori in domeniul nuclear. CLAUDIA DABOVEANU La ora 18.00, la Cinema Eforie, Doua filme romanesti aflate in competitia de la Cannes Cele doua filme selectate in acest an in competitiile cinematografice de la Cannes - lungmetrajul "Marfa si banii" si scurtmetrajul "Bucuresti, Viena 8:15", pot fi vazute in premiera asta-seara, la ora 18.30, la Cinemateca Romana. "Marfa si banii", debutul in lungmetraj al regizorului in virsta de 34 de ani, Cristi Puiu, a fost selectat in "Quinzaine des Realisateurs", o competitie paralela cu cea a celebrului Festival de Film de la Cannes, care promoveaza productiile independente. Pelicula are in prim-plan trei actori tineri, carora li se adauga experimentatii Razvan Vasilescu si Luminita Gheorghiu. Scurtmetrajul studentului la UATC, Catalin Mitulescu - "Bucuresti, Viena 8:15" a fost selectat intre cele 20 de filme ale sectiunii Cinefondation a Festivalului de Film de la Cannes, sectiune pentru care au concurat 300 de scurtmetraje studentesti. (C.P.) Cabral si Stefan Stroe merg joia la Casa de copii Gavroche Doi prezentatori de la Prima TV, Cabral si Stefan Stroe, s-au hotarit sa-i bucure putin pe micutii orfani de la o casa de copii. Fara vreun motiv anume, ei s-au indreptat catre Casa de copii Gavroche. "Nu le putem oferi mare lucru, dar daca ni s-ar alatura mai multi ar fi cu totul altceva. Ne straduim sa aducem macar un zimbet pe fata acestor copii minunati", ne-au spus cei doi, emotionati. Initiativa lor este laudabila si asteptam si alte vedete de televiziune sa li se alature. MONICA STAN Asta-seara, la HBO, "Pan Tadeusz" Cel mai cunoscut regizor polonez, Andrzej Wajda, este prezent la ora 20.00, la HBO, cu filmul sau din 1999, "Pan Tadeusz". Filmul a reprezentat Polonia in competitia pentru nominalizarile la Oscar, insa nu a intrat in cele din urma in seria celor cinci filme nominalizate. Realizat cu un buget de peste trei milioane de dolari, pelicula de epoca "Pan Tadeusz" scoate la iveala vigoarea cinematografiei poloneze actuale. Filmul este inspirat din capodopera cu acelasi nume scrisa de faimosul poet polonez Adam Mickiewicz in 1830. Cu "Pan Tadeusz", Mickiewicz face o radiografie a comunitatii nobiliare poloneze intr-o perioada istorica deosebit de agitata, plina de sperante legate de iminenta campanie a lui Napoleon, la inceputul secolului al XIX-lea. Wajda colaboreaza cu actori indelung testati, interpretul rolului central Boguslaw Linda aparind si in capodopera sa "Omul de fier", recompensata in 1981 cu Palme d'Or la Cannes si nominalizata la Oscarul filmului strain. CORNELIA POPESCU Intoarcerea la Comuna Primitiva Constantin Simirad se spala cu apa calda dintr-un cazanel fixat cu doua urechiuse Primarul Iasiului a anuntat ca va sechestra bunurile de la Termoelectrica De la inceputul acestei saptamini, Termoelectrica Iasi a condamnat toti cetatenii la mizerie, apa calda fiind oprita in tot orasul, indiferent daca oamenii au platit sau nu serviciile. Printre cei afectati de masurile CET se numara chiar primarul Constantin Simirad. "Ce se intimpla acum la Termoelectrica este o prelungire a socialismului la o societate creata dupa '89. Iesenii trebuie sa aiba rabdare pina cind vom avea o economie de piata. Sint de acord sa se intrerupa apa la rau-platnici. Asociatiile care au platit ar trebui sa beneficieze de servicii. Este o prelungire a mentalitatii socialiste de a-i pedepsi pe toti pentru daunele unora", a declarat Simirad. El a explicat detaliat ziaristilor cum se chinuieste in fiecare dimineata ca sa faca un dus. "Am un cazanel pe care l-am prins in baie in doua urechiuse si incalzesc la aragaz o oala de opt litri de apa si cu 12 litri poti sa faci baie. Este foarte greu pentru ca in fiecare dimineata ma urc pe o scindura pe cada ca sa deschid capacul cazanelului respectiv. Pot sa alunec foarte usor sau sa ma oparesc deoarece apa pe care o pun in cazanel este clocotita. Nu am alta solutie deocamdata", a spus Simirad. Primarul a amenintat Termoelectrica ca, daca nu va anula masurile represive si asupra celor care si-au achitat la zi intretinerea, va sechestra bunurile societatii. Datoriile Termoelectrica catre bugetul Primariei Iasi se ridica la peste 7 miliarde de lei. CATALIN DUMITRESCU Jumatate din tara face dusuri reci In urma deciziei societatii Termoelectrica de a opri apa calda rau-platnicilor, locuitorii a jumatate dintre orasele tarii fac dusuri reci. Potrivit comunicatului remis publicitatii ieri, 80a din localitatile aprovizionate cu energie termica de SC Termoelectrica SA nu au apa calda. Lista cuprinde 23 de orase: Bacau, Onesti, Comanesti, Moinesti, Braila, Brasov, Doicesti, Giurgiu, Constanta, Navodari, Craiova, Calafat, Brad, Galati, Iasi, Vaslui, Zalau, Petrosani, Aninoasa, Lupeni, Vulcan, Suceava si Resita. Oprirea apei calde nu este o solutie nici macar pentru furnizorul Termoelectrica. Oprind apa calda, societatea isi reduce cheltuielile cu combustibilul, dar nu-si recupereaza imediat datoriile. In acelasi timp, o asemenea masura risca sa produca un efect invers celui scontat: in loc sa scada, rindurile rau-platnicilor ar putea sa se ingroase. Pentru a nu prelungi situatia, conducerea SC Termoelectrica SA a convocat astazi toti directorii distribuitorilor de energie termica, RADET-uri. Termoelectrica a anuntat ca nu revine asupra deciziei decit in cazul in care rau-platnicii isi achita 10a din restanta. Dupa ce aceasta conditie va fi indeplinita, urmeaza ca directorii sa-si ia angajamentul in scris ca lichideaza intreaga restanta pina la 31 octombrie a.c. Pe linga graficul de reesalonare a datoriei, distribuitorii trebuie sa plateasca si factura curenta. In cazul in care nu respecta o singura data graficul, apa calda va fi intrerupta fara avertisment. MIHAELA BALEA Omega TV, Oglinda TV sau Omleta TV? Controversata licenta CNA pe baza careia spera ca va emite postul de televiziune OTV este datata 27 martie 2001 si poarta semnatura presedintelui CNA, Serban Madgearu. Atit am fost lasati sa vedem ieri, 2 mai, cind am vizitat sediul postului situat in Bdul Magheru 28-30, din Bucuresti. Daca OTV nu are contracte in regula pentru a putea folosi aceasta licenta - si spunem asta tinind cont de faptul ca nu am primit acceptul sa vedem tot continutul licentei - probabil ca se va lasa cu scandal pe 9 mai, data la care este batut in cuie sa fie lansata in eter prima emisiune a OTV. Licenta CNA pe care o detine firma First Media Advertising, pentru un post numit Omega TV, e tot din 27 martie. Omega Press are sediul in acelasi imobil ca Oglinda, cea condusa de Dan Diaconescu. Desi Sorin Rosca Stanescu, detinatorul gradului cel mai tare la Omega, n-a confirmat faptul ca licenta Omega TV va servi de fapt pentru Oglinda TV, "coincidentele" vorbesc de la sine. Am fost asigurati ca in noaptea de 5 spre 6 mai, pe frecventa de emisie a postului, se va vedea deja mira OTV. Unul dintre directorii postului ne-a marturisit ca doua dintre cele mai mari firme de transmisie prin cablu au fost deja somate sa nu preia emisiunile OTV. De cine au fost somate nu se stie! Despre concertul anuntat sa aiba loc o data cu prima transmisie iarasi nu se stie mare lucru. Nu sint stabilite deocamdata nici locatia si nici trupele care vor sustine recitaluri. Cind am descins la OTV, Florin Piersic era in studio pentru probele la emisiunea pe care o va realiza, Piersicile lui Florin. Se lucreaza la foc continuu pentru emisiunea de dimineata, Marele Mic Dejun, OTV Connection (emisiune matrimoniala in direct), Soimii patriei in varianta house (care se va difuza duminica dimineata), Hodoronc-tronc (o emisiune duminicala de divertisment), Planeta Cascaval (ce-l va avea ca realizator pe actorul Costel Cascaval) ori Mondo Auto Moto (cu Bianca Brad in prim plan). Mircea Dinescu, unul dintre posibilii realizatori de la OTV, se afla inca in negocieri cu cei din conducerea postului in privinta formatului emisiunii sale care va fi, se pare, un fel de Plai cu boi televizat. ANCA NICOLEANU Tatal - mort in Revolutie, mama - in accidentul de Balotesti, fiul - electrocutat la 16 ani Familia blestemata Picnic la marginea mortii In ziua in care si-a gasit sfirsitul, Bogdan Jurcovan se afla la iarba verde impreuna cu familia unuia dintre prietenii sai. Picnicul, organizat in apropirea de Gara Otopeni, linga o liziera de padure, nu anunta nimic tragic: buna dispozitie era la ea acasa. In jurul orei 13.00, Bogdan si prietenul sau s-au apropiat de citeva vagoane de cale ferata trase pe linie moarta, linga gara de pe linia de centura. Mai curios din fire, Bogdan s-a urcat pe unul dintre vagoane "sa vada mai bine orasul". Nu a mai apucat sa spuna decit "ce bine se vede" si sa ridice o mina. In momentul imediat urmator adolescentul s-a prabusit de pe vagon, fulgerat de socul electric. Practic, arcul electric format intre vagon si firele de inalta tensiune i-au provocat arsuri pe jumatate din suprafata corpului. Bogdan a murit in drum spre spital. Din primele cercetari efectuate de politistii de la Transporturi Feroviare Bucuresti, reiese ca cele aproximativ 20 de vagoane abandonate linga Gara CFR Otopeni apartin Societatii de Administrare a Activelor Feroviare (S.A.A.F). Ca si multe alte asemenea vagoane, nici acelea nu sint nici pazite si nu au vreun un semn de avertizare asupra pericolului care il reprezinta pentru cei care se urca pe ele. Elvira Jurcovan si-a ingropat copilul si nora iar acum nepotul Vestea mortii lui Bogdan i-a fost adusa la cunostinta bunicii sale Elvira, in jurul orei 17.00. Deoarece batrina ar fi putut suferi un soc, la domiciliul in care locuieste femeia a fost trimisa o ambulanta. Personalul salvarii i-a dat tragica veste si a ramas in apartament pina cind bunica s-a linistit. "Nu intelegem, totusi de ce nu s-a prezentat nici un reprezentant al autoritatilor care sa ne explice si noua in ce fel a murit baiatul sau in ce conditii, ne-a declarat Stefan, un var al tinarului decedat. Practic am aflat cite ceva ba de la IML, ba de la familia Cluceanu, cea cu care a fost Bogdan plecat, dar nimic oficial". Rudele lui Bogdan sint indignati de faptul ca vagonul pe care s-a urcat adolescentul "era pur si simplu abandonat linga o padure unde zeci de oameni isi petrec weekendul". Cea mai afectata de disparitia lui Bogdan este insa bunica acestuia care a avut de infruntat momentele tragice ale disparitiei fiului sau si a norei sale. Sotii Jurcovan au murit in cele mai dramatice catastrofe aviatice Tragica poveste a familiei Jurcovan poate fi inscrisa intr-un dintre cele mai indoliate pagini ale istoriei aviatiei romanesti. Valter Jurcovan a murit la virsta de 30 de ani, pe 28 decembrie 1989. Pilotul se afla in aeronava AN 24 care s-a prabusit, la scurt timp dupa decolare, pe raza unei localitati din judetul Dimbovita. Dupa cum se stie deja, in avionul plecat sa aduca singe pentru ranitii din Revolutie, se afla si un jurnalist irlandez care avea asupra sa casete cu imagini inedite din timpul evenimentelor din decembrie 1989. Cazul nu a fost finalizat nici pina astazi de autoritatile romane. Mama lui Bogdan, Doina, a murit in urma prabusirii aeronavei Airbus, linga Balotesti. In anul 1995, anul in care a avut loc catastrofa aeriana, Doina Jurcovan avea doar 41 de ani. Cei doi soti au fost ingropati unul linga celalalt, la cimitirul Ghencea Militar. Nelegiuiti, hotii au furat nu de mult paleta de elice aflata la capatiiul fostei stewardese. Pentru Valter, familia construise chiar si un monument. Bogdan ramasese singura alinare a batrinetilor Elvirei Jurcovan. Baiatul spunea ca vrea sa devina pilot, ca si tatal sau. Din nefericire, sufletul lui s-a inaltat la cer mult prea devreme. PETRISOR CANA DANIEL NEAMU Deseara se deschide loja oficiala a Salii Palatului Invazie de guvernanti la concertul lui Bregovic Muzicianul Goran Bregovic si The Wedding & Funeral Band sosesc astazi in Capitala pentru a demara primul lor turneu-caravana in Romania, organizat de Fundatia DaKINO si COSMOROM. Bregovic vine de la Paris si va ateriza pe Aeroportul Otopeni astazi, la ora 13.30, iar formatia sa calatoreste de la Belgrad cu un autocar. Artistul, insotit de impresara lui, Maria Rankov, va sustine o conferinta de presa in clubul Twice, la ora 15.30. Tot aici, dupa ora 23.00, va avea loc o petrecere la care Goran si formatia lui nu vor lipsi. Seria de concerte incepe asta-seara, la ora 20.00, la Sala Palatului. La spectacol si-au anuntat prezenta Ion Iliescu, Adrian Nastase, Nicolae Vacaroiu, precum si o suita de ministri ai guvernului, pentru care se va deschide loja oficiala a Salii Palatului. Biletele pentru acest show costa 500.000, 700.000 sau un milion de lei. Pentru restul spectacolelor, preturile biletelor sint: 150.000 sau 300.000, la Brasov (5 mai), Iasi (7 mai) si Cluj (10 mai); 300.000 sau 500.000, la Timisoara (11 mai). Imediat dupa concertul de asta-seara, Goran Bregovic va fi invitat al emisiunii "Chestiunea zilei", la PRO TV. LIVIU SERBANESCU 15 000 $, marele premiu Darclee In perioada 20 august - 2 septembrie, se va desfasura la Braila Concursul International de Canto Hariclea Darclee. Competitia, deschisa artistilor lirici intre 20 si 35 de ani, se bucura de prezenta celebrei soprane Mariana Nicolesco, in calitate de presedinte al Fundatiei Darclee, precum si a unor nume sonore ale lumii lirice europene. Marele premiu Darclee este in valoare de 15.000$, premiul I, - 10.000$, premiul II - 7.000$, iar premiul III - 5000$. Concursul de anul acesta va fi, promite Mariana Nicolesco, un grandios spectacol, gratie integralei Verdi, opera marelui compozitor fiind interpretata de laureatii editiilor anterioare. Inscrierile au loc pina la 1 iulie inclusiv, iar formularele de inscriere se pot obtine in principal de la Academiile de muzica si secretariatele orchestrelor filarmonice si ale teatrelor de opera din tara. ( R.M. ) Administrator de bloc - meserie cu diploma Blocurile de locuinte nu vor mai fi "conduse", incepind de la sfirsitul acestui an, decit de administratori cu diploma de specialitate. O data cu includerea, luna trecuta, in "Nomenclatorul meseriilor" din Romania, meseria de administrator de bloc a fost legalizata prin ordin al ministrului muncii si solidaritatii sociale si nu va mai putea fi practicata decit de oameni cu pregatitre in domeniu, asa cum prevede de altfel Legea locuintei. Pentru aceasta, Federatia Asociatiilor de Proprietari in colaborare cu Ministerul Administratiei Publice vor organiza, incepind din luna septembrie a acestui an, cursuri pentru scolirea administratorilor de bloc, a cenzorilor, contabililor si casierilor angajati de asociatiile de proprietari. Cursurile vor dura trei luni, numarul maxim de cursanti admisi pe trimestru este de 200, iar conditiile impuse celor care doresc sa fie administratori cu diploma sint minimale: diploma de studii medii si studii de contabilitate pentru viitorii contabili de bloc. Administratorii de bloc sint angajati de Comitetul executiv al asociatiei de proprietari si este in interesul asociatiei sa lucreze cu profesionisti. Asociatia poate trimite la cursuri administratorul cu care lucreaza sau va fi nevoita de lege sa angajeze unul care a absolvit cursurile. Pentru asociatiile membre ale federatiei cursurile vor fi gratuite, pentru celelalte ele vor costa un milion de lei. Persoanele care vor sa obtina diploma de administrator, cenzor sau casier trebuie sa plateasca 500.000 de lei. MIHAELA BALEA Sinucidere din cauza unui telefon mobil Florin Pirliceanu, 28 de ani, din Furculesti, Teleorman, ingrijitor de animale la Cabana Lolita, din apropierea comunei Naidas, Caras-Severin, s-a spinzurat, saptamina trecuta, pentru ca a pierdut telefonul mobil pe care i-l daduse in primire proprietarul animalelor. Sinucigasul a fost gasit de cei care, nemaiprimind nici un apel de la el, s-au dus sa vada la fata locului ce se intimpla. Cadavrul nu prezenta urme de violenta, nu se cunoaste ca decedatul sa fi avut alte tulburari de comportament. Politistii care au anchetat cazul au gasit un biletel scris de mina lui Pirliceanu, probabil cu putin timp inainte de a se sinucide, in care afirma: "Am pierdut telefonul mobil. Pentru aceasta am facut-o''. ( Rompres ) Bustul lui Cioran a fost distrus de vandali In pragul evenimentului care se va desfasura la Sibiu sub egida "Zilele Cioran", bustul marelui filozof a fost distrus. Duminica, localnicii comunei Rasinari, unde se afla casa memoriala, au constatat, stupefiati, ca statuia din fata imobilului a fost decapitata. Vandalii i-au spart nasul dupa care, nemultumiti de rezultat, i-au distrus si capul. Bustul a fost dezvelit in urma cu trei ani in prezenta surorii lui Emil Cioran si are o valoare aproximativa de 200 de milioane de lei. In prezent, politistii au demarat o ancheta in urma careia urmeaza sa stabileasca persoanele care au recurs la asemenea acte de vandalism. MARA SIMION Pompierul-robot din Suceava i-a dat gata pe americani Studentii suceveni s-au clasat pe locul 13 la concursul international Fire Fighting Home Robot organizat de Trinity College din Connecticut. Dorin Palanciuc, Andrei Coriolan Leonte si George Holca, toti trei studenti in anul patru la Specializarea Calculatoare din cadrul Facultatii de Inginerie Electrica a Universitatii Stefan cel Mare, s-au inscris la divizia seniori, alaturi de alte 67 de echipaje din intreaga lume, din care, in urma preselectiei, au ramas 53. Echipajul Sucevei, care a reprezentat practic Romania si chiar Europa, fiind singurii concurenti de pe continentul nostru, a totalizat 36,78 de puncte. Decanul Facultatii de Inginerie Electrica, Adrian Graur, indrumatorul celor trei, apreciaza ca foarte buna comportarea studentilor nostri si spune ca ei se pregatesc deja pentru editia urmatoare a concursului, cind spera ca se vor descurca cel putin la fel de bine. Studentii suceveni au realizat un robot pompier cu abilitati de a strabate un labirint pentru a depista si stinge sursa de foc, dupa care sa revina la locul de pornire. De fapt, in strabaterea acestui labirint si identificarea si stingerea sursei de foc a constat si proba de concurs. La realizarea robotului s-a lucrat timp de doua luni, parte din piese fiind achizitionate prin Internet, cu ajutorul unor sponsori, iar celelalte fiind realizate in totalitate de catre studentii suceveni. Locul obtinut de romani este cu atit mai meritoriu cu cit ei s-au confruntat cu inventatori care au in spate bugete impresionante, cum ar fi americanii, chinezii sau japonezii. Un exemplu concludent in acest sens este faptul ca primul loc la sectiunea la care au participat sucevenii a fost obtinut de o firma de robotica din California. TIBERIU AVRAM Rafinamente gastronomice la Cluj Satenii din Luncani prefera tocanita de cioara Padurea din apropierea orasului muresean Ludus este, in aceste zile, luata cu asalt de citiva tineri care participa la o vinatoare mai putin obisnuita. In fiecare an, la sfirsitul lunii aprilie, citiva tineri din satul Luncani, judetul Cluj, pleaca la vinatoare de ciori. Ei strabat zeci de kilometri pina la padurea de la iesirea din orasul Ludus, unde escaladeaza copacii pina in virf, acolo unde se gasesc cuiburile pasarilor. Vinatorii sucesc gitul pasarilor, iar apoi le indeasa in saci si le duc in sat, unde localnicii le maninca cu mare pofta. Daniel, in virsta de 15 ani, si prietenul sau Vasile, 13 ani, spun ca omorirea ciorilor este o afacere profitabila. Ei vind pasarile, cu 1.500 de lei bucata, satenilor din Luncani. Baietii sustin ca ciorile tinere sint chiar mai bune la gust decit carnea de pui sau gaina. Vinatorii spun ca cioara poate fi gatita in mai multe feluri, cele mai gustoase fiind insa tocanitele din maruntaie si fripturile bine condimentate. Tinerii spera ca pina la sfirsitul lunii mai, cind se incheie sezonul de vinatoare al ciorilor, sa se intoarca acasa cu sacii plini de ciori. DRAGOS BARDOSI Vandalii au adus RomTelecom in pragul disperarii Hotii au furat sau distrus, anul trecut, peste 55% din telefoanele publice functionale in tara: 20.000 din 36.000 instalate. Numarul furturilor sau actelor de vandalism, comise in 2000 asupra posturilor publice de telefon, este aproape dublu fata de cel inregistrat in 1999. Pentru securizarea aparatelor telefonice si diminuarea pagubelor, RomTelecom a decis inlocuirea mastilor de plastic de la cititoarele de cartela cu masti din inox. "Practic, am analizat toate posibilitatile, toate metodele pentru a diminua actele de vandalism. Colaboram si cu politia, dar nu putem cere fortelor de ordine sa pazeasca telefoanele publice. Montarea unor alarme este foarte costisitoare. In consecinta, singura masura de securizare care putea fi luata, astfel incit costul refacerii sa nu fie mai mare decit cel al reinstalarii postului telefonic, este inlocuirea", ne-a declarat ieri Marcela Mustata, consilierul presedintelui OTE-RomTelecom. Cele mai multe acte de vandalism s-au comis in Bacau - 3.000 de cazuri, Constanta - aproape 900 de posturi telefonice distruse - si Galati, aproape 800 de cazuri. Tot in urma unor acte de vandalism, se arata in comunicatul remis publicitatii ieri de operatorul de telefonie fixa, 50.000 de abonati ai RomTelecom au ramas "fara fir". Hotii au furat 120 de km de cabluri telefonice, pe care le-au vindut apoi la fier vechi. Cele mai multe furturi de cabluri s-au inregistrat in Bucuresti - 15 km, Hunedoara - 11 km si Bacau - 7 km. Pagubele au fost estimate la peste 13 miliarde de lei. MIHAELA BALEA Pe scurt Ceferist omorit de locomotiva Un angajat al CFR Cimpulung Moldovenesc si-a pierdut viata intr-un accident de munca. Constantin Vranau, in virsta de 33 de ani, din Cimpulung Moldovenesc, a fost agatat luni de scara unei locomotive, care efectua manevre in incinta remizei Cimpulung Est. Cazul este cercetat de ieri de Parchetul de pe linga Judecatoria Cimpulung Moldovenesc si de Serviciul de Protectia Muncii de la Regionala CFR. ( T.A. ) Pasapoartele contrafacute costa intre 500 si 3.000 de dolari Inspectoratul General al Poliptiei de Frontiera (IGPF) a adoptat o serie de masuri pentru intarirea controlului la punctele de trecere a frontierei. Potrivit IGPF, cu sprijinul expertilor UE, politistii romani sint instruiti pentru descoperirea documentelor false si a rutelor folosite de falsificatori. Punctele de frontiera ar putea fi dotate cu aparatura performanta, din fonduri Phare. Costul unei document de calatorie contrafacut este cuprins intre 100 si 3.000 de dolari, in functie de pasaportul obtinut (daca are libera circulatie in spatiul Schengen) precum si de "calitatea" falsului. De la inceputul anului au fost descoperite 339 de persoane care, la controlul de frontiera, s-au legitimat cu pasapoarte false si 27 care aveau aplicate in documentele de calatorie vize falsificate. ( A.G. ) Bacaul, interzis camioanelor Consiliul Local a hotarit ca, incepind de ieri, nici un autovehicul de peste cinci tone sa nu mai poata fi parcat pe strazi, pe domeniul public sau privat al municipiului Bacau. Masura a fost motivata prin "imbunatatirea starii de curatenie" si prin "optimizarea circulatiei rutiere" in oras. Camioanele pot fi parcate numai in locuri special amenajate apartinind unor firme bacauane. Autovehiculele de mare tonaj care vor fi gasite parcate neregulamentar vor fi blocate ori ridicate de primarie, pentru eliberarea lor, proprietarii fiind obligati sa achite o taxa de 500.000 lei/masina (remorca)/zi. ( C.T. ) Precizare Referitor la articolul "Pedeserizarea balamucului", publicat in "Evenimentul zilei" nr. 2695, precizam: dr. Elena Gherman nu este membru PDSR si nu a incercat sa influenteze ministrul sanatatii si familiei, dr. Daniela Bartos, pentru a o numi la directia Spitalului "Al. Obregia". Ziua Libertatii Presei Declaratia Clubului Roman de Presa Cu zece ani in urma, la 3 mai 1991, editurile de presa si ziaristii reuniti la conferinta UNESCO din Namibia au redactat un manifest proclamind nevoia de presa independenta, pluralista si libera ca o componenta esentiala a dezvoltarii democratice si economice. Manifestul, cunoscut sub numele de Declaratia de la Windhoek, indemna comunitatea internationala sa condamne cenzura ca pe o grava violare a drepturilor omului si soma statele sa dea garantii constitutionale pentru libertatea presei. In acelasi an, Adunarea Generala a Natiunilor Unite a declarat oficial ziua de 3 mai ca Ziua Libertatii Presei. Autorii Declaratiei de la Windhoek au aratat ca atit existenta unor conditii economice profund nefavorabile, cit si lipsa democratiei sint un obstacol la fel de mare in dezvoltarea libera a presei. Astazi, mass-media se lovesc de aceleasi probleme economice, cronice identificate acum zece ani. Totodata, asa cum se arata intr-un comunicat al Asociatiei Mondiale a Ziarelor, in timp ce in mai multe tari conditiile politice au devenit net favorabile libertatii presei, reprimarea s-a mutat pe un teren mai subtil, in miinile autoritatilor judiciare, care dau girul legal unor violari ale libertatii presei. Violenta impotriva unor lucratori din presa si impotriva publicatiilor si a companiilor de media a crescut dramatic in ultimul deceniu. Anul trecut au fost ucisi 52 de ziaristi din 26 de tari, peste 70 de ziaristi sint inchisi si mai mult de 200 de publicatii au fost cenzurate. Clubul Roman de Presa, care reuneste principalele reviste, posturi de radio si televiziune, reprezentind peste 13.000 de ziaristi, foloseste acest prilej pentru a-si reafirma solidaritatea cu ziaristii din diferite tari, intemnitati si hartuiti pentru delictul de opinie ori pentru indrazneala de a informa asa cum le dicteaza constiinta. Pentru noi, ziaristii romani, libertatea presei a insemnat in acesti 11 ani aparitia a sute de publicatii, a zeci de posturi de radio si televiziune de cele mai diferite orientari si preocupari, afirmarea a mii de ziaristi tineri, consacrarea presei in ansamblul ei ca o veritabila putere in stat, cu o uriasa forta de influentare a evolutiilor din societatea romaneasca si care se bucura de o mare incredere in rindul populatiei. Aparitie spontana, in afara calculelor si aranjamentelor politice, presa libera din Romania reprezinta prima mare realizare de dupa decembrie 89. Tot atit de adevarat este insa ca presa a avut si are de luptat pentru a-si pastra libertatea de actiune. O serie de ziaristi au fost condamnati cu mare usurinta de instantele de judecata, uneori pentru simplul fapt ca cei vizati in anchetele de presa erau politisti, magistrati, demnitari. Cei mai expusi in acest sens sint colegii nostri din presa judeteana, unde abuzurile si coruptia sint protejate de platosa complicitatilor dintre reprezentantii autoritatilor locale. S-au inmultit in mod ingrijorator cazurile in care se abuzeaza de dreptul de a chema in justitie, excelind in aceasta privinta persoane investite cu inalte functii in sistemul puterii. Exista la aceasta ora mii de procese intentate ziaristilor sub pretextul apararii demnitatii. In ce ne priveste, membrii Clubului Roman de Presa intelegem libertatea de expresie ca un drept dublat de obligatia responsabilitatii pentru corectitudinea informatiilor, ca si pentru respectarea dreptului fiecarui cetatean la propria imagine. Reamintim ca membrii Clubului Roman de Presa au adoptat propriul Cod deontologic, care statueaza principiile profesiei noastre in deplin acord cu normele deontologice inscrise in rezolutia Adunarii Parlamentare a Consiliului Europei si cele dupa care se ghideaza Asociatia Mondiala a Ziarelor, al carei membru este si Clubul Roman de Presa. Aniversarea de astazi se constituie pentru noi, ziaristii, intr-un prilej de reafirmare a vointei noastre de a ne apara dreptul la libera exprimare, constienti de raspunderea pe care o avem fata de cetatenii tarii, beneficiarii si, totodata, cenzorii cei mai severi ai productiei noastre editoriale. Fetita de 14 ani, condamnata de o boala rara O fetita de 14 ani din Galati s-a imbolnavit in urma cu opt luni de o boala rara, necunoscuta, fara leac. Boala a debutat ca o alergie. Livia Lazar, eleva in clasa a VI-a la Scoala generala nr. 16, stie ca a fost lovita de o boala rara, dar ea spera ca se va intimpla o minune. Livia, la doar 14 ani, a ajuns sa se gindeasca la moarte ca la unica solutie de a nu-si mai face mama si sora sa sufere. Lovitura de sabie Sclerodermia colagenoza este o boala rara, careia i se mai spune si "lovitura de sabie", in care organismul nu se mai recunoaste pe sine si se autodistruge. Lent si sigur, are ca efecte distrugerea pielii, a rinichilor si a plaminilor. Livia Lazar este o fetita frumoasa. Mama, Diana, are 40 de ani. Ea a ramas singura, in 1993, cind sotul ei a parasit-o disparind fara urma. Femeia a crescut doua fete. Cea mai mare, Andreea, are acum 15 ani. Bunica fetelor este cea care o ajuta pe Diana, care lucreaza ca secretara la o firma pentru 1.400.000 de lei. In luna septembrie a anului trecut nenorocirea le-a lovit. "Livia s-a imbolnavit. Nu am stiut ce este. Am crezut ca e toxiinfectie alimentara, apoi ca e o alergie. Imunitatea ei a scazut. Livia e la inceputul bolii, nu stim cum va evolua". Mama fetei nu a avut bani pentru a se duce cu Livia la clinici de specialitate din Bucuresti sau din Cluj. Medicii i-au recomandat un regim de cruditati, naturist, cu legume si fructe. Dar banii sint putini, iar fructele scumpe. "Am inceput sa citesc prin tot felul de carti si reviste despre boala. Am aflat ca nu ar avea vindecare. Ca e o boala rara si grava care distruge organismul. Nu am posibilitatea nici macar de a-i asigura fetitei un regim adecvat cu fructe si legume, iar pentru a pleca cu ea la Bucuresti sau la Cluj pentru investigatii, nici atit. Stau noaptea si pling pentru ca sint neputincioasa, pentru ca nu pot sa-mi ajut copilul. Ma gindesc ca ar trebui sa fac ceva. Si nu stiu ce sa fac", plinge mama Liviei. Cu toate acestea, se pare ca intr-o clinica din Germania boala ar avea vindecare, tratamentul costind pina la 10.000 de marci. La Galati, o alta fetita, Ana-Maria, de 11 ani, sufera de aceeasi boala. "Va rog din suflet, ajutati-o pe sora mea!" Andreea are 15 ani. Ea a trimis mai multe scrisori la ziare, in speranta ca cineva ii va ajuta sora: "Ajutati-o, va rog din suflet, pe surioara mea bolnava. Mama este disperata, iar eu vreau sa o ajut, dar la virsta mea nu pot decit sa invat foarte bine, sa nu o supar", scria Andreea in scrisoarea trimisa fara stirea mamei. La scoala, colegii au inceput sa o evite pe Livia, crezind ca are o boala contagioasa. Incet-incet, ea si-a pierdut prietenii, desi a incercat sa le explice ca boala ei nu este transmisibila. Fetitei i s-a recomandat tratament cu Prednison, dar Livia s-a simtit tot rau. Pe Strada Universitatii, la numarul 18, o fetita de 14 ani spera intr-o minune de la Dumnezeu. ALINA COMSA-DURBACA Testele psihologice de la Scoala de soferi "Ilioara" demonstreaza: Celibatarii sint predispusi la accidente De la momentul inscrierii la o scoala de soferi si pina la obtinerea permisului de conducere este un drum lung si, pentru unii, anevoios. Pe linga toate cheltuielile, cursurile, teoria si orele de conducere, testele medicale si psihologice ridica uneori bariera de care unii nu pot trece. Chiar daca au alte calitati, acesti oameni nu pot deveni soferi. Comportamentul general al unei persoane se reflecta in modul cum conduce La Scoala de soferi "Ilioara" exista doua persoane calificate care se ocupa de testarea psihologica a candidatilor la soferie. "Testele pe care le aplicam aici urmaresc anumite aptitudini ale persoanei. Este vorba despre atentie distributiva, capacitate de concentrare, memorie, spirit de observatie, reactivitate motorie simpla si complexa, timp de reactie, echilibru dinamic si emotional, coordonare oculo-motorie si autocontrolul", ne-a declarat psihologul Monalisa Pandele. Viitorul sofer trebuie sa treaca toate testele psihologice, dintre care trei sint scrise, doua pe calculator si un test de personalitate, acesta din urma aplicindu-se insa numai in cazuri aparte. In medie, din 15 candidati la soferie, unul nu corespunde cerintelor din punct de vedere psihologic. "Unele persoane, desi au anumite deficiente, pot obtine carnetul de sofer. Unele defecte sint compensate de calitati deosebite in alt domeniu. De exemplu, un candidat este mai emotiv, dar are capacitate buna de decizie", a mai spus Monalisa Pandele. Nu toata lumea este apta sa conduca un autovehicul. La Scoala "Ilioara" vin persoane din toate mediile, de toate virstele. Au venit chiar si elevi de peste 60 de ani. "In urma cu ceva timp, s-a inscris la noi chiar si un domn in virsta de 80 de ani, dar s-a retras dupa trei sedinte. Ne-a spus ca si-a dat seama ca nu este apt sa conduca", ne-a povestit directorul Scolii de soferi "Ilioara", Ioan Maris. Este important ca, in timpul testelor, elevul sa aiba o atitudine critica fata de sine, sa-si recunoasca greselile pentru ca, apoi, sa le corecteze. La finalul testarii se face anamneza. "Ii intrebam pe viitorii conducatori auto cite ceva din viata personala, pentru ca, de obicei, comportamentul general al unei persoane se reflecta si la volan", a explicat psihologul Scolii "Ilioara". Monalisa Pandele a observat ca sint putine persoane care nu au calitati de sofer, la fel cum sint foarte putini cei care, cum se spune, au soferia "in singe". "In general, femeile au capacitate de reactie mai lenta, iar celibatarii sint mai predispusi la accidente. Contrar asteptarilor, candidatii catastrofali sint barbati, dar tot barbatii sint majoritari printre cei mai buni soferi", a adaugat Monalisa Pandele. Epilepsia - principala boala pentru respingerea la scolile de soferi Dr. primar psihiatru Adrian Mircea Paunescu, medic la Centrul de Diagnostic si Tratament Titan, a afirmat ca sint putine persoane care sufera de afectiuni psihice si se inscriu la scolile de soferie. "Cei care au anumite afectiuni sint deja in tratament sau au fise in care se arata ca au urmat un anumit tratament. De obicei, pe acestia ii sfatuim sa nu se inscrie la cursuri de soferie, aducindu-le si argumentul responsabilitatii pentru propria lor siguranta, dar si pentru a celorlalti participanti la trafic", ne-a spus dr. Paunescu. Cei care sint respinsi sint, in general, tineri cu care medicii poarta discutii prelungite. "Majoritatea celor respinsi sint persoane cu epilepsie sau cu risc de epilepsie, contraindicata conducerii auto din cauza crizelor soldate, de multe ori, cu pierderea cunostintei. Mai sint respinse persoanele care sufera de schizofrenie si paranoia, pentru ca tratamentul acestor boli este pe termen foarte lung, si tranchilizantele, de exemplu, reduc capacitatea de reactie la stimuli, reflexele motorii si acomodarea vizuala", a precizat dr. Paunescu. Maniaco-depresivii nu sint nici ei apti pentru conducere auto, ca si persoanele cu oligofrenii. Toate aceste criterii sint cuprinse intr-un buletin al Ministerului Sanatatii si Familiei. Medicul psihiatru Adrian Mircea Paunescu a adaugat ca sint foarte bine studiate si persoanele care au suferit, la un moment dat, accidente vasculare cerebrale si traumatisme cranio-cerebrale. "Desigur, nu este vina lor ca sint bolnavi, dar nici a partenerilor de trafic", a mentionat dr. Paunescu. O atentie deosebita este acordata si barbatilor care nu si-au satisfacut stagiul militar din motive medicale, ceea ce poate constitui un semnal de alarma pentru starea lor de sanatate. TATIANA DABIJA Conform noii programe scolare, Elevii nevazatori sint obligati sa faca injectii, perfuzii si clisme Daca am face un top al aberatiilor postdecembriste intilnite in invatamintului romanesc, modificarea programei scolare pentru nevazatori s-ar situa printre primele locuri. De aproape un an, la Scoala postliceala de balneofizioterapie din cartierul bucurestean Vatra Luminoasa, elevii cu deficiente de vedere sint invatati sa faca injectii, perfuzii si li se explica cum se ia singe. Oficialii Ministerului Educatiei (prin Departamentul pentru invatamint special) au decis sa prelungeasca durata de scolarizare a scolii postliceale de la doi la trei ani si sa-i modifice profilul traditional: scoala de masaj si balneofizioterapie. Modificarile, aplicabile si la scoala similara din Arad, au fost facute de Ministerul Educatiei si Cercetarii o data cu aplicarea unui Program Phare, finantat de Uniunea Europeana. Viitorii absolventi vor primi diplome de asistenti medicali si vor urma cursuri similare cu cele din oricare alte scoli postliceale din tara. Programa scolara include: "Efectuarea de spalaturi, clisme, punctii, administrarea medicamentelor" Cu doua zile inainte de inceputul acestui an scolar, programa dupa care invatau elevii s-a modificat. De mai bine de 30 de ani, in scoala din Vatra Luminoasa elevii nevazatori studiau tehnici de masaj, iar cel slab-vazatori - balneofizioterapie. Programele scolare erau concepute de specialisti romani care au trecut pragul acestei unitati scolare de prestigiu (scoala din Vatra Luminoasa functioneaza de la sfirsitul secolului XIX, fiind cea mai mare unitate de profil din tara). Orele de masaj si balneofizioterapie, care le permiteau tinerilor nevazatori sa aiba o meserie la finalizarea studiilor, au fost scoase din programa scolara, cu toate ca perioada de scolarizare a crescut cu un an. Acum, tinerii sint nevoiti sa invete, timp de 12 ore pe saptamina, in cadrul cursului de "Ingrijire a bolnavului", cum sa faca o perfuzie, spalaturi, clisme, punctii, ca si notiuni despre administrarea medicamentelor. Initiatorilor programei li se pare normal ca un nevazator sau un slab-vazator sa stie cum sa transporte un bolnav in spital, cum sa foloseasca instrumentarul chirurgical, sa observe si sa noteze ritmul respiratiei. "Beneficiarii" acestor cursuri sint 70 de elevi care invata in sase grupe. In fiecare dintre acestea, aproape 50 la suta dintre cursanti sint nevazatori cu gradul I (nu vad nimic), iar restul au gradul II (poarta ochelari cu dioptrii foarte mari, la multi dintre ei problemele de vedere se agraveaza de la an la an). "Cum sa nimeresti vena daca nu vezi?" Elena este eleva in primul an la scoala postliceala mai sus-amintita. Are 20 de ani si sufera de glaucom congenital. Boala a debutat in copilarie, iar, in urma cu sase ani, ea si-a pierdut total vederea. "Nu inteleg cum ne pot cere sa invatam asa ceva. Studiem ceea ce trebuie sa faca un asistent general, care nu are problemele pe care le avem noi. Facem simulari in care ni se explica cum sa introducem ace in vene. Este foarte greu! Cum sa nimeresti vena daca nu vezi deloc?", se intreaba Elena. Pentru respectarea programei scolare, in urmatoarele luni, toti cei 70 de elevi ar trebui sa mearga in spitale sa faca practica. "Chiar daca o sa invat foarte bine, n-o sa se lase nimeni pe mina mea sa-i fac o perfuzie sau o clisma", crede Elena. Ileana este in anul II la aceeasi scoala postliceala. Ea a avut norocul sa invete dupa vechea programa scolara: "Aveam cursuri in care invatam notiuni despre ingrijirea bolnavului, insa doar o ora pe saptamina. Cursurile noastre de baza sint cele de masaj, balneologie, fizioterapie si kinetoterapie, care sint extrem de importante pentru meseria pe care noi sintem capabili s-o practicam". Reprezentantul ministerului spune ca "la mijloc trebuie sa fie o greseala a profesorului care preda" Reprezentantul Ministerului Educatiei care se ocupa de invatamintul special, Mircea Vlad, spune ca "nu exista invatamint special de trei ani, ci doar de doi ani. Faptul ca elevii invata despre lucruri pe care nu le vor putea face niciodata "trebuie sa fie o greseala a profesorului care le preda". Dupa parerea dlui Vlad, programa scolara trimisa nu contine astfel de elemente. Conducerea actuala a scolii din Vatra Luminoasa este impotriva noii programe scolare. "Prin aceasta schimbare se pierde profilul traditional al scolii: masajul si balneofizioterapia. Am facut o propunere Ministerului Educatiei in care cerem sa se renunte la orele care nu sint folositoare elevilor. In proiectul-plan de invatamint propus de noi combinam ceea ce s-a facut pina anul trecut cu ceea ce se face in momentul de fata, fara ca elevii sa mai invete lucruri care nu le folosesc la nimic", ne-a declarat prof. Alexandru Dabu, directorul scolii. GETA ROMAN [53][pl.dll?rid=expresro] 