 La un pas de paralizie, Lui Mihai Traistariu de la Valahia i-a sarit discul Zilele trecute, Mihai Traistariu de la Valahia a trecut printr-o grea incercare. In timp ce muta niste mobila prin casa, i s-a deplasat un inel de la coloana vertebrala, accident in urma caruia era cit pe ce sa paralizeze. Din cauza acestui nefericit eveniment, Valahia si-a anulat turneul pe care trebuia sa-l faca in Moldova. Refacerea completa a lui Mihai a durat patru zile si a implicat un tratament complicat cu laser, sedinte de ultrasunete, masaj si bai. Din fericire, tratamentul a fost foarte eficient, iar astazi interpretul este din nou pe propriile picioare. Dupa cum ne-a marturisit, toata aceasta "distractie" l-a costat insa "o gramada de bani". O data insanatosit, Mihai s-a apucat serios de treaba. In afara concertelor programate, Valahia filmeaza videoclipul la piesa "Why", lansata la concursul Eurovision. Inregistrarea se va face pe o pelicula cinematografica, in ideea ca este posibila difuzarea lui si la MTV, baietii avind o promisiune in acest sens. Dupa piesa "Ridica-ma" la cer cu BUG Mafia si Loredana, "Why" va fi cel de-al doilea videoclip filmat in acest sistem. CLAUDIA VOICU Dupa ce si-a consultat boss-ul Lazarov, Raluca Moianu isi lasa parul sa creasca Raluca Moianu, prezentatoarea emisiunii "Iarta-ma" (Romania1), a primit, in sfirsit, unda verde de la Valeriu Lazarov (boss-ul firmei Prime Time) sa-si lase parul lung. Caci el a fost acela care a pus-o sa-si tunda mindreata de podoaba capilara, ca o conditie categorica impusa in timpul probelor. Ralucai nu i-a convenit atunci si chiar a suferit in momentul in care coafeza i-a bagat foarfeca in par, dar isi dorea mult prea mult postul de prezentatoare de televiziune ca sa nu se conformeze. SIMONA ECOVOIU Astazi, la prinz, Mircea Vintila se da cu "Madama de pica" Fanii lui Mircea Vintila au, in sfirsit, un real motiv de bucurie. Dupa 11 ani de pauza discografica in ceea ce priveste cariera solo, Vintila revine in forta cu albumul "Madama de pica". Produs de Roton, albumul va fi lansat pe piata miercuri, dupa ce astazi, la ora 14.00, la Clubul Green Hours, folkistul va avea o intilnire cu presa. Este primul proiect solo dupa o perioada in care Mircea Vintila a activat alaturi de Pasarea Colibri. Albumul contine 12 melodii noi care debordeaza de melodicitate, la sound-ul remarcabil contribuind Mugurel Vrabete, Gheorghe Emanuel, Horia Stoicanu, Relu Bitulescu, Eugen Caminschi, Marius Batu. Mircea Vintila s-a nascut pe 23 martie 1949, a urmat Scoala de Muzica unde a studiat viola, iar dintre hiturile sale amintim "Lordul John", "Miruna", "Hanul lui Manuc". IUSTINA MUNTEANU Performanta la premiera de la TNB - "Vecina de alaturi" O piesa frantuzeasca in costume de telenovela sud-americana Nu stiu daca directiile teatrelor bucurestene sint vorbite in legatura cu premierele. Daca filonul conductor al pieselor "Cu capul de nicovala" (Nottara) si "Taranul baron" (TNB) au fost trivialitati, atunci drama singuratatii la batrinete este subiectul ultimelor premiere - "Fratii", de la Odeon, si "Vecina de alaturi" (TNB, Sala Atelier). Numai ca, in ultima, asa cum ii sade bine romanului, tristul subiect e imbracat in costume de telenovela sud-americana, desi autorul e un francez: Pierre Chenson. Subiect arhicunoscut, replici, rasturnari de situatii previzibile. Bertrand, profesor universitar si burlac convins, rezista eroic avansurilor amoroase ale noii sale vecine de palier, Sophie, hotarita sa scape de singuratate. Flacaul tomnatic este smuls pina la urma dintre hirtoage si pasari impaiate, ba chiar reuseste performanta sa-si lase gravida vecina de palier. "Performanta" ca-n filme, caci juna - care tocmai implinise 50 de ani - urmeaza sa nasca tripleti. O performanta s-a inregistrat totusi. Una actoriceasca dubla, sub bagheta lui Victor Moldovan, a Adelei Marculescu si a lui Damian Crismaru. BOGDAN ATHANASIU "Dispari in 60 de secunde" Lansare la Patria, cu parada de masini luxoase si concursuri cu premii Lansarea, in Romania, a filmului "Dispari in 60 de secunde" se anunta cea mai spectaculoasa premiera de film a ultimilor ani. Si cum filmul expune cele mai costisitoare motoare ale lumii, si lansarea din Romania se adreseaza celor mai fideli fani ai motoarelor de la noi. Astfel, marti, la ora 18.00, la Hollywood Multiplex va avea loc parada unor luxoase limuzine, un eveniment realizat cu sprijinul firmei Chrysler Jeep Import Romania. Joi va fi o zi plina de neprevazut pentru cei care se vor afla in Piata Parlamentului la ora 16.00. Aici se va desfasura concursul "Cel mai dibaci cirmaci", constind in probe de indeminare (mers cu spatele printre jaloane) in fata unui juriu alcatuit din ofiteri ai Brigazii de Politie Rutiera a Capitalei. Coloana de masini se va deplasa apoi pe traseul Piata Constitutiei, Piata Unirii, Cinema Patria. Aici va continua "festinul" iubitorilor de masini. "Cea mai tare insotitoare", concursul pentru hoti "Atinge-ma, daca poti", "Parada celor mai tari masini" vor amuza spectatorii pina la ora 20.00 cind va incepe proiectia filmului "Dispari in 60 de secunde", cu Nicolas Cage si Angelina Jolie. Plinuri gratuite cu benzina sau motorina, schimburi de ulei, cosmetice auto, sisteme de alarma si cosmeticalele pentru insotitoare sint premii suficient de atractive pentru cei care vor avea curajul sa intre in competitie. CORNELIA POPESCU Milisauti, comuna care traieste din varza murata Despre comuna suceveana Milisauti s-a dus vestea in Bucovina, si nu numai, datorita verzei murate pe care o fac localnicii. Anual, din Milisauti pleaca in intreaga tara sute de tone de varza murata, preparata dupa o reteta traditionala. In zilele de toamna, in fata caselor din Milisauti pot fi vazute mii de "cazi" sau butoaie pline cu varza. O ocupatie care le asigura, de zeci de ani, traiul zilnic. Localnicii traiesc un an intreg din vinzarea verzei Pina in 1996, comuna se numea Emil Bodnaras, revenind la vechiul nume, Milisauti, in urma demersurile facute, din 1994, de conducatorii asezarii. Circa 90% din locuitorii comunei se ocupa cu agricultura, dupa cum ne-a spus primarul Mircea Laurus. De pe urma agriculturii nu se cistiga prea mult, chiar daca din pamintul lor roditor oamenii recolteaza 30-40 de tone de varza la hectar. Daca vor sa-si faca o casa sau sa-si modernizeze gospodaria, barbatii pleaca la lucru in strainatate. Cistiga bani si apoi revin acasa unde, alaturi de sotiile lor, se intorc la prepararea si comercializarea verzei din care cistiga cit sa traiasca peste an. Si sint mindri ca ceea ce fac este apreciat si cerut de piata. Toamna, comuna Milisauti pare o ciudatenie pentru cei care nu sint din zona. De o parte si de alta a drumului, in fata fiecarei case, se insira butoaie imense, inalte de patru-cinci metri. In Ardeal, o astfel de cada, dar de dimensiuni mai mici, se foloseste la depozitarea prunelor pentru palinca, in scopul fermentarii. La Milisauti, insa, in aceste recipiente se pune varza pentru a se mura. Intr-un astfel de butoi incap 3.000 de kilograme de varza, la care se adauga 1.500 de litri de apa sarata. Localnicii folosesc la preparea verzei numai apa de fintina, caci in caz contrar se strica Pe Lucia Levitchi am gasit-o in virful celor trei tone de varza pe care o pusese intr-o cada, tocmai cind turna apa sarata. Sotul ei e plecat la munca in Italia, pentru ca le trebuie bani multi sa-si termine casa. Asa incit, in acest an, Lucia pune varza cu parintii si bunicii ei cu care a si lucrat cele doua hectare de pamint redobindite in baza Legii nr. 18. Ne spune ca, in ciuda "vorbelor care umbla", satenii nu au nici un secret de preparare a verzei murate. "Nu e nici o taina, ci doar ca la noi se pun altfel muraturile decit la oras. Numai cu apa rece, sare si plante din gradina. Punem varza in cada, o lasam asa, vreo trei patru saptamini, dupa care o prefacem. Adica o scoatem cu furca, o punem la scurs si pe urma o indesam in butoaie normale, de 300 de litri. Butoaiele stau afara si, in preajma sarbatorilor, le ducem la piata, prin tara", spune Lucia. La zece litri de apa ar trebui sa se puna un kilogram de sare. Oamenii insa nu masoara sarea, ci o pun dupa ochi si dupa gust. Cada se umple cu virf, iar deasupra verzei se asaza un capac de lemn (cu diametrul egal cu deschiderea cadei), pe care se pun diverse greutati de prin gospodarie: pietre, bucati de fier sau chiar cauciucuri. In doua-trei saptamini, varza isi ia "exact atita apa cit ii trebuie. Localnicii sustin ca in cazile lor nu poate fi gasita "vreo varza moale", ci toate sint tari si gustoase. Asta, spun ei, si datorita apei pe care o folosesc. Numai apa de fintina, caci in caz contrar se strica varza. "Bani multi nu scoatem, dar asa ne-am invatat sa traim" Ca varza reprezinta o veche traditie in Milisauti ne spune si bunica Luciei, Eudochia. La 66 de ani, femeia a lucrat o viata intreaga in agricultura: "Am lucrat la CAP impreuna cu sotul meu, iar si pe vremea aia tot cu muraturile ne ocupam. Dar nu aveam pamintul nostru. Pe atunci, traiam din ce puteam scoate din gradina. Acum am primit inapoi doua hectare, dar nu mai sint gospodina. Sint servitoare la pamintul asta. Varza se seamana in rasaduri, in luna martie. La patru saptamini incepe sa creasca, dar asta depinde si de vreme. Pe urma o plantam in cimp, pe rinduri. Dupa ce se prinde, o prasim si-i punem ingrasaminte. O prasim cam de trei-patru ori, pina se face mare. Mare grija trebuie sa avem la daunatori. Intii apar puricii, pe care ii stirpim cu o solutie puternica. Apoi, cu o solutie mai slaba, stirpim viermii, cind apar si acestia. La trei luni, varza face capatina, iar in septembrie e numai buna de cules". O parte din recolta este vinduta pe piata. Dar preturile sint mici, 2.500 - 3.000 de lei kilogramul, asa ca cea mai mare cantitate de varza este folosita la muraturi. Satenii merg sa-si vinda muraturile in intreaga tara. Lucia Levitchi merge, an de an, in Brasov: "Merg in timpul sarbatorilor de iarna, cam cu cinci butoaie de cite 300 de litri fiecare. Stau acolo cit tin sarbatorile. O data am stat chiar de la Craciun si pina la Paste. Bani multi nu scoatem. Transportul ne costa 200.000 de lei de butoi, la dus, si 100.000 de lei, la intors. Acolo mai platim locul in piata, taxele, mincatul, dormitul si ne alegem cu mai nimic. Dar asa ne-am invatat sa traim". "In piete, mafia tiganilor este in floare" "Alti sateni merg cu muraturile in Bucuresti", asa dupa cum ne spune primarul Mircea Laurus. Cultiva varza si este bucuros ca anul acesta productia e mai buna decit in toamna trecuta. Dar, ne spune ca "veniturile populatiei sint destul de slabe pentru ca produsele agricole sint platite prost, la nivelul anului 1996. Ca sa mergi in alta parte sa vinzi, nu prea ai sanse, pentru ca aproape toate pietele sint patronate de tigani. La Bucuresti, cel putin, mafia tiganilor este in floare". Oamenii vin sa i se plinga primarului atunci cind au necazuri in pietele din tara. Mircea Laurus nu poate sa-i opreasca pe tiganii care-i forteaza pe oameni sa le vinda marfa la un pret de nimic si nici nu poate sa impuna un pret care sa reflecte, cit de cit, valoarea muncii lor. Si cu toate aceste neajunsuri, localnicii continua sa cultive varza. Sa o puna la murat si sa plece iarna prin tara. TIBERIU AVRAM Organele unui tinar fara picioare au salvat trei vieti O noua prelevare de organe a avut loc simbata la Tirgu-Mures. Un tinar in virsta de 20 de ani din localitate a intrat in moarte cerebrala, dupa ce a facut un atac cerebral. "De la el au fost prelevate ficatul, care a fost adus la Spitalul Fundeni din Bucuresti, impreuna cu unul dintre rinichi. Celalalt rinichi a fost trimis spre Clinica de Urologie din Cluj-Napoca. A fost prelevata si piele", ne-a declarat coordonatorul national de transplant, Victor Zota. Ficatul a fost transplantat la Spitalul Fundeni unui barbat, 42 de ani, care suferea de ciroza in stadiu terminal. "Ciroza s-a instalat dupa imbolnavirea pacientului cu hepatita B, in urma cu doi ani", a spus prof. dr. Dan Tulbure, directorul spitalului si cel care a condus echipa de anestezisti. Transplantul a durat sapte ore si a fost realizat simbata noaptea de o echipa de medici condusi de prof. dr. Irinel Popescu, seful Clinicii de Chirurgie a spitalului. Pacientul suferea si de o insuficienta renala, dar, au spus medicii, dupa ce noul ficat isi va intra in functii se va ameliora si disfunctia rinichiului. Barbatul, in virsta de 42 de ani, este din Fagaras si primise recomandarea de a face un transplant in Franta. La iesirea din sala, ieri dimineata, la ora 7.00, starea de sanatate a barbatului se situa in parametri normali. Rinichiul adus la Bucuresti a fost transplantat unei femei in virsta de 43 de ani, din Rimnicu-Sarat, care facea dializa de trei ani, la Buzau. Transplantul de rinichi s-a desfasurat tot la Spitalul Fundeni, in cursul diminetii de ieri, si a durat doua ore. Operatia a fost realizata de prof. dr. Ionel Sinescu, seful Clinicii de Urologie. Pacienta era cea mai apropiata genetic de tinarul de la care au fost prelevate organele si se afla pe lista de asteptare, care numara 280 de persoane. Rinichiul care a ajuns la Clinica de Urologie din Cluj-Napoca a fost transplantat unui barbat de 30 de ani care, de mai bine de opt ani, facea dializa. Dr. Mihai Lucan, seful Clinicii, a declarat ca pe lista de asteptare se aflau peste o suta de persoane cu grupele de singe A II si AB IV. Dintre cei care asteptau transplantul, 14 persoane au fost chemate la Clinica de Urologie simbata noaptea, dar, in urma testelor preliminare, s-a dovedit ca rinichiul se potrivea numai acestui barbat in virsta de 30 de ani. "Imediat dupa operatie, rinichiul a inceput sa produca urina, deci operatia este o reusita. Pacientul va fi externat dupa zece zile", a declarat dr. Lucan. "Inima nu a fost prelevata de la tinarul din Tirgu-Mures aflat in moarte cerebrala pentru ca acesta avea tulburari de contractivitate. In plus, suferea de stenoza mitrala, fiind strimtorat orificiul de circulatie a singelui intre atriul si ventriculul sting", ne-a declarat coordonatorul national de transplant, Victor Zota. Tinarul muresean avusese, in urma cu doi ani, un accident feroviar, in urma caruia ii fusesera amputate ambele picioare. TATIANA DABIJA Gradinita cu program prelungit pentru ciini La Galati, o tinara de 27 de ani a infiintat o gradinita cu program prelungit pentru ciini si a amenajat in apartamentul sau un coafor si un salon pentru manichiura animalelor. Cristina Marin este asistenta medicala. Dintotdeauna a iubit animalele. Locuieste impreuna cu prietenul ei, Florin, care ca si ea iubeste animalele. El dreseaza ciini, oferindu-si serviciile din pasiune si nu pentru bani. Cei doi au adunat in casa toate animalele pe care le-au gasit: purcelusi de Guineea, hamsteri, broaste testoase, siameze, birmaneze si foarte multi ciini. Cristina a dat drumul cu trei saptamini in urma la coaforul pentru ciini. Ea ofera pensiune pentru patrupezi, in doua camere fiind amenajata o adevarata gradinita pentru ciini. "Ideea mi-a venit, de fapt, mai de mult. Oamenii ne cunosc si stiu ca sintem innebuniti dupa animale, mai ales dupa ciini. Un prieten a plecat in Italia sa lucreze si ne-a lasat un Rotweiller sa avem grija de el cit timp este plecat. Ne da cam 150 de dolari pe luna, bani pe care ii folosim pentru hrana si intretinerea lui Demen, asa il cheama pe catel. Atunci am zis ca nu ar fi rau sa ofer pensiune pentru toti cateii ai caror stapini sint ocupati". Cristina a facut rost de paturi speciale pentru catei, pentru ca la prinz patrupezii isi fac somnul de dupa-amiaza. La "gradinita" sint acum noua catelusi. Animalele maninca numai bunataturi, de la conserve speciale pentru ciini pina la mincaruri preparate de Cristina. O zi de "gradinita" costa150.000 de lei. Un tuns complet costa 150.000 de lei. Cristina spune ca stapinii de ciini prefera tunsorile "hippy" sau cele "punk". Dar preferate sint si tunsorile "tip leu", cu coama in jurul gitului si jambiere la labe. "Proprietarii de ciini vor anumite tunsori pentru animalele lor. Dar multi vor ceva special, trasnit, si ma lasa pe mine sa inventez. Dupa tunsoare, urmeaza baia si parfumarea, dar asta se plateste separat. Imi plac foarte mult animalele, in special ciinii. Stiu totul despre ei". "Gradinita" cu program prelungit este prima de acest gen din Galati. Clientii vin dimineata la poarta Cristinei, isi lasa ciinii si vin seara sa ii ia acasa. Unii catei ramin pe durata mai lunga, daca stapinii lor sint plecati din localitate. ALINA COMSA-DURBACA Experiment trist la Spitalul de psihiatrie Urlati - Prahova Copil nascut dintr-o oligofrena si un schizofrenic Pot doi oameni cu grave afectiuni psihice sa dea nastere unui copil normal? Medicii de la Spitalul de boli psihice "Steaua" , din Urlati, jud. Prahova, s-au gindit ca pot raspunde la aceasta intrebare lasind o oligofrena si un schizofrenic sa dea nastere unui copil. Sarcina femeii a fost descoperita in cea de-a saptea luna. Medicii spun ca pina atunci nu si-au dat seama deoarece femeia purta rochii largi. Lasind la o parte intrebarile despre cum e posibil ca o bolnava psihic, internata de citiva ani buni in acelasi spital, sa nu faca un control ginecologic periodic, principala controversa este legata de jocul de-a viata. Trebuie sa traiasca un astfel de copil sau sansele lui la o viata normala sint nule? In astfel de cazuri, atit pe plan international, cit si intern, chiar daca sarcina este avansata, se recurge la cezariana. Femeia nu este lasata sa duca sarcina la capat. Principalul motiv nu este incapacitatea parintilor de a-si intretine si ingriji copilul, ei fiind lipsiti de discernamint si incapabili sa se ingrijeasca singuri, ci in primul rind sansele extrem de reduse ale copilului de a se naste sanatos. Tatal provine dintr-o familie de schizofrenici, iar mama este oligofrena. Prof. dr. Prelipceanu, directorul Spitalului de psihiatrie Al. Obregia, declara: "Daca gradul de oligofrenie al mamei este serios, si de obicei cei care ajung in astfel de spitale sint destul de grav bolnavi, atunci intr-adevar sarcina trebuia intrerupta. La ora actuala insa nu exista vreo lege care sa interzica unor bolnavi psihic sa faca copii". Micutul Gabriel, iubit de bolnavi Intr-unul dintre saloanele in care sint internate femeile bolnave psihic, linga fereastra luminata cu generozitate de razele blinde ale soarelui de toamna, se leagana un patut. Este bleu, cu volanase albe. In camera miroase a lapte proaspat si a curatenie. Imbracat in hainute frumoase si noi, in patut gingureste un bebelus. Linga el sta o femeie slabuta, imbracata modest. Este mama copilului. Isi priveste fiul cu drag, dar cu un aer putin absent. Nu se poate concentra prea bine. Si nici nu e de mirare. Femeia, ca toti cei din jur, este bolnava psihic. Tatal baietelului este un alt bolnav de la salonul alaturat. Povestea lor a inceput anul trecut, cind mama avea 25 de ani, iar tatal 42. Amindoi sint internati la Urlati de aproximativ trei ani. Femeia a mai pierdut o sarcina din aceleasi motive: tatal era si el bolnav psihic. Cel de-al doilea barbat care a lasat-o insarcinata a parasit-o imediat dupa conceperea baietelului: "Atunci am fost impreuna, acum nu mai sintem. Copilul e pe numele meu. Eu nu mai am nimic cu tatal lui..., dar daca el m-ar mai vrea... am mai fi impreuna", spune mamica lui Gabriel Ioan. "Femeia a fost foarte puternic afectata de pierderea primului copil. Acesta a ajuns intr-o casa de copii si nimeni nu mai stie nimic de el. Parintii ei nu au vrut sa-l ia in ingrijire. Asa cum nu vor sa-l ia nici pe Gabriel. Asa ca la sapte luni, cind i-am descoperit sarcina, ca pina atunci a tot purtat rochii largi si nu se vedea, am lasat-o sa faca copilul. Sa vedem daca dintre doi bolnavi mintal poate iesi un copil sanatos daca primeste ingrijirea potrivita. Acum toti il alinta: si asistentele, si restul bolnavelor, si noi, medicii. Nu am mai auzit de un caz similar nici aici, nici in afara. Acolo i-ar fi intrerupt sarcina. N-am avut timp sa verificam daca ceilalti copii pe care ii are tatal afara din spital sint normali. Insa prezenta bebelusului are un efect benefic asupra bolnavilor. Toti simt ca au o responsabilitate, vor sa aiba grija de el. Sansele sint de 50% pentru baietel sa sufere de schizofrenie. Dar noi vrem sa incercam. In fond, putini copii normali au permanent la dispozitie medic, infirmier etc.", spune directorul spitalului, dr. Liviu Dontiu. "Cu toata speranta, va rog, nu uitati/Avem incredere in Steaua - Urlati" In afara ciudatului experiment acceptat cu atita entuziasm de cadrele medicale, dintre care nici unul cu pregatire psihiatrica sau macar psihologica, spitalul este un exemplu pentru tara noastra. Persoanele de aici, handicapate psihic, au foarte multe sanse de recuperare. Pacientii sint incurajati si invatati sa sculpteze in lemn. Figuri naive, pe care doctorul le copiaza din cartea de colorat a fiului sau. Dar obiectele ies bine lucrate din mina "nebunilor". Pentru ca ei isi dedica tot timpul expozitiei lor de ciubotele, fluturi, frunze si sori din lemn. Din cind in cind mai pleaca si in excursii: Snagov, Cheia, 2 Mai si chiar la Ferma Hermes de linga Slobozia. Pacientii cei mai cuminti sint imbracati in treninguri. Medicul, la fel. Cu greu il mai identifici in grupul vesel. Si pleaca organizat la plimbare. Cine ii vede isi imagineaza ca este o echipa de sportivi. Scopul tuturor acestor tentative de reintegrare este foarte clar, asa cum spune si dr. Dontiu: "Ar trebui sa diminuam spaima oamenilor ca au de-a face cu nebuni. Ei s-au comportat excelent cind i-am scos in societate". O ramura experimentala care s-a desprins tot de aici sint locuintele sociale. In vile construite pe banii unei fundatii olandeze locuiesc intre 6 si 20 de copii si tineri cu probleme mintale. Ei sint incurajati sa invete sa se descurce singuri: gatesc, fac curatenie in propriile camere, ba chiar se duc si la scoli speciale. Toate acestea se desfasoara fiind supravegheati permanent de unul sau doi asistenti speciali care se numesc, dupa caz, "tata" sau "mama". Ca intr-o familie adevarata care nu-si paraseste copilul numai pentru ca nu s-a nascut "normal". Ultima metoda de destindere si incurajare a progreselor pe care le pot face bolnavii mintal este teatrul. Ei memoreaza schite si poezii. Daca mai uita textul sint ajutati. Dar astfel de spectacole le reusesc in general foarte bine "nebunilor" de la Urlati, caci ei isi doresc foarte mult sa "dea bine". Si pentru asta fac orice. Completeaza chiar poeziile lui Paunescu: "Cu toata speranta, va rog, nu uitati/ Avem incredere in Steaua - Urlati". LAURA LICA "Casa de piatra!" pentru Dana si Cristi Simbata, eveniment mare la "Evenimentul zilei": si-au unit destinele colegii nostri, Dana Gheorghe si Cristian Popa. Iuti de picior, cum ii stim ca isi fac treaba in redactie, nu si-au iesit din mina nici in afara orelor de program. Au dus cu bine pina la capat maratonul de o zi, inceput cu emotie prin "Da"-ul de neuitat spus in fata ofiterului starii civile. Au continuat fascinant la ceremonia religioasa si ne-au delectat apoi cu prezenta lor in ultimul act - masa festiva. Rochia miresei a cucerit asistenta, iar dezinvoltura mirilor ne-a dat de inteles ca nu-i loc de oboseala. Ne-am conformat si am petrecut cu ei pina in zori. La final ne-am dat seama ca ziua cea mai frumoasa din viata lor a fost si pentru noi o mare bucurie. Motiv pentru care le spunem inca o data: "Casa de piatra!". In ultima zi a Conferintei homosexualilor si lesbienelor, Demnitarii romani nu s-au deranjat sa-si salute omologii din Parlamentul Europei La inchiderea Conferintei Europene a homosexualilor si lesbienelor din Romania, organizatorii s-au declarat multumiti de rezultate. Participantii cei mai de seama din ultima zi a conferintei au fost Joke Swiebel, membra socialista in Parlamentul Europei, si Boris O. Dittrich, deputat liberal in Camera Deputatilor, din Olanda. Ambii demnitari au facut publica apartenenta lor la aceasta minoritate sexuala. Joke Swiebel a trimis o scrisoare deschisa Camerei Deputatilor din Romania, prin care cere respectarea promisiunii de a abroga articolul 200. Organizatorii conferintei sint "daca nu dezamagiti, cel putin mirati de faptul ca demnitarii romani nu s-au deranjat nici macar sa-si salute omologii din Parlamentul Europei, ca o minima norma de civilizatie", declara Elena Popa, Coordonator Servicii si Activitati Sociale - "Accept". Singurul "reprezentant" al clasei politice romanesti prezent la inchiderea conferintei a fost Laurentiu Gheorghe, "functionar la Departamentul Documentare al Camerei Deputatilor", dupa cum s-a recomandat. CATALIN NISTORT Mortalitatea in Romania - cu 70 la suta mai ridicata decit media UE In Romania, speranta de viata la nastere este cu peste cinci ani mai mica decit in celelalte tari europene, se arata intr-un raport realizat de Organizatia Mondiala a Sanatatii, prezentat de Mediafax. Rata mortalitatii pentru toate virstele s-a dovedit a fi, la noi in tara, cu 70 la suta mai ridicata decit media Uniunii Europene si cu zece la suta mai mare decit media Comunitatii Europene. Numarul mare de decese inregistrate pina la 65 de ani a facut ca reducerea sperantei de viata in Romania sa fie de aproape doua ori mai mare fata de rata UE. Principalele cauze de deces la romani sint bolile cardiovasculare, cancerul si bolile sistemului respirator. Primele doua cauze au provocat peste 50 la suta din decesele persoanelor sub 65 de ani si peste 85 la suta din decesele celor care au depasit aceasta virsta. Acelasi raport arata ca a crescut ingrijorator si numarul deceselor cauzate de ciroza. ( T.D. ) Fostul director de la "Ceramica" - Iasi s-a sinucis cu hotarire: Si-a taiat venele de la miini si carotida, apoi s-a aruncat de la 15 metri Locuitorii cartierului iesean Tatarasi au fost ieri dimineata martorii unor scene de cosmar petrecute in fata blocului din strada Petre Ispirescu nr. 3, unde fostul director Emil Carare (65 de ani) s-a sinucis. Dupa ce si-a sectionat venele de la miini si carotida, Emil Carare s-a aruncat de la o inaltime de peste 15 metri. Echipajul Ambulantei, sosit in mare viteza la fata locului, nu a reusit sa-l readuca la viata pe Emil Carare. Actualul director de la "Ceramica" SA Iasi, Adrian Cehan, a ramas consternat la aflarea groaznicei vesti: "Nu-mi pot imagina ca acest om s-a sinucis. Am fost colegi de liceu si vecini de cartier. Ultima oara l-am intilnit acum o luna si era foarte volubil. Eu unul nu cred ca s-a sinucis. Nu consider ca avea un caracter dispus la asa ceva". Emil Carare a fondat Intreprinderea de Utilaje si Piese de Schimb Iasi, devenita dupa 1989 "Suprem" SA. A iesit la pensie din postul de director si si-a infiintat o firma de intermedieri contracte de munca in Israel. Surse din politie ne-au confirmat faptul ca mai multi muncitori nu si-au respectat clauzele contractuale si Emil Carare i-a dat in judecata, fiind pe rol procese la judecatoriile din Dorohoi si Botosani. Desi planeaza unele suspiciuni asupra mortii lui Emil Carare, rudele apropiate sustin ca acesta s-a sinucis. CATALIN DUMITRESCU 60.000 de suceveni ramin de astazi fara apa calda Sucursala Electrocentrale (CET) Suceava sisteaza, incepind de astazi, furnizarea apei calde la asociatiile de locatari care au datorii mai vechi de luna iulie. La sfirsitul lunii trecute, pe 29 septembrie, CET a reluat furnizarea apei calde pentru o saptamina, dupa o pauza de mai bine de o luna. Perioada a fost prelungita, din motive umanitare, cu inca trei zile, adica pina ieri. Directorul CET Suceava, Ovidiu Dumitrescu, ne-a declarat insa ca de astazi se va trece la furnizarea restrictiva a agentului termic, de care vor beneficia numai acele asociatii care nu au datorii mai vechi de doua luni. In aceasta situatie se afla doar 21 dintre cele 87 de asociatii ale municipiului, insumind 10.200 de locuitori din totalul de circa 70.000 care beneficiaza de serviciile CET. Aceasta unitate are de incasat de la beneficiari peste 80 de miliarde de lei, dincare aproximativ 24 de miliarde de lei reprezinta debitele populatiei. TIBERIU AVRAM Soldatii italieni au venit la Galati cu dusurile dupa ei 305 soldati din trupele italiene de elita din Regimentul 11 Bersagliere au venit la Galati, pe baza acordului NATO - SOFA si a protocolului incheiat intre Ministerul Apararii Nationale prin Statul Major al Fortelor Terestre si Ministerul Apararii al Italiei, pentru a desfasura la poligonul de la Smirdan diverse operatiuni militare. Soldatii au adus cu ei tot ce este necesar unui trai civilizat, de la alimente, condimente, corturi, dusuri, bauturi pina la module de veceuri. Echipamentul necesar desfasurarii operatiunilor militare este compus din tancuri, arme ghidate prin laser, rachete, mortiere, motociclete echipate cu armament, un adevarat arsenal de lupta. Toate echipamentele au venit din Italia in doua garnituri de tren. Aflati de doua saptamini la Galati, cei 305 soldati italieni au declarat ca sint foarte multumiti de conditiile in care se desfasoara operatiunile militare. Fetele si discotecile din Galati i-au dat gata pe soldatii din trupele italiene de elita care vor pleca pe 20 octombrie. ALINA COMSA-DURBACA Premiera medicala nationala: Transplant de ficat de la mama la fiica In premiera in Romania, va fi efectuat la Spitalul Fundeni din Capitala transplantul unei portiuni de ficat de la mama la fiica. Operatia va fi efectuata marti de o echipa de medici romani si germani si reprezinta singura sansa de supravietuire pentru o fetita in virsta de un an si doua saptamini. Ea se numeste Timea Balogh, este din Hunedoara si sufera de o malformatie congenitala a cailor biliare, a declarat ieri prof. dr. Irinel Popescu, seful Clinicii de Chirurgie a spitalului si presedinte al Societatii Romtransplant. Din cauza ca nu s-au dezvoltat normal caile biliare, a fost afectat atit ficatul fetitei, precum si alte organe. Operatia va fi foarte complicata din cauza stadiului avansat al bolii, au apreciat medicii. Interventia chirurgicala consta in decuparea unei parti de ficat de la mama (Ildiko Balogh, 25 de ani) si transplantarea acesteia la fetita. Echipa de medici va fi condusa de chirurgul german Giuliano Testa si de prof. dr. Irinel Popescu. "Timea avea sapte saptamini cind medicii au descoperit boala. De atunci traiesc numai cu speranta ca aceasta operatie ne va salva copilul", a declarat tinara mama. TATIANA DABIJA Cadavrul unui chinez a fost gasit pe plaja "Trei papuci" Pe plaja "Trei papuci" din Constanta a fost gasit, in urma cu doua zile, cadavrul unui barbat, informeaza politia. Cadavrul neidentificat, descoperit de un copil, depus la morga "Cimitirului Central" pentru necropsie, este intr-o avansata stare de putrefactie, medicul legist presupunind ca a plutit in apele Marii Negre cel putin trei saptamini. Partile cartilaginoase ale corpului, tegumentele cutiei craniene si picioarele lipsesc, banuindu-se ca ele au fost fie mincate de pesti si pasari, fie ca barbatul a fost mutilat pentru a nu i se putea stabili identitatea. In urma analizei criminologice s-a constatat ca dupa imbracaminte, barbatul fiind imbracat intr-o salopeta bleumarin, ar putea fi de chinez. DAN MIHAESCU Ocoliti Spitalul Sf. Pantelimon! Ca un facut, in ultima vreme am avut parte de citeva dramatice evenimente sportive ale caror cauze nu tin de lumea sportului, ci de incompetenta unor doctori si de calitatea execrabila a serviciilor medicale din Romnia. Aflind ca Andreea Raducan a fost acuzata de dopaj deoarece dr. Oana i-a administrat un medicament interzis sau ca fotbalistul dinamovist Catalin Hildan s-a stins ca o luminare intr-o ambulanta lipsita de orice echipament pentru interventii de urgenta, multi dintre noi si-au spus probabil: daca la nivelul unor competitii sportive de virf doctorii dau dovada de iresponsabilitate, ce se intimpla la baza, in policlinicile de cartier sau in spitalele de la periferie, acolo unde cei mai multi dintre pacienti nu sint gimnasti sau fotbalisti celebri, ci simpli cetateni? Preluind aceasta intrebare care a stat pe buzele multora, ne intrebam si noi: Ce sanse au oamenii de rind, care vin fara vreo "pila", sa beneficieze de o consultatie si un tratament de calitate? Daca ar fi sa ne luam dupa ce a patit in urma cu doua zile un tinar bucurestean la Spitalul Sf. Pantelimon (fost "23 August"), raspunsul este clar: nici o sansa. Pacient pe post de minge de ping-pong M.C., 24 de ani, s-a prezentat simbata, in jurul orei 16.00, la Spitalul Sf. Pantelimon deoarece avea pe frunte o plaga care, netratata la timp, se infectase. Problema nu ar fi fost poate prea grava daca infectia nu s-ar fi intins in toata partea de sus a capului, umflindu-i vizibil atit fruntea, cit si arcadele si nasul. In aceasta stare, evident alarmanta chiar si pentru un nespecialist, M.C. a batut la usa uneia din camerele de garda, pe care scria "Chirurgie". Dupa un sfert de ora de asteptare, si-a expus problema in fata unui medic, care i-a raspuns, pe loc, fara sa-l consulte: "Nu tine de noi, duceti-va la camera de garda de la Neurochirurgie, ultima usa pe dreapta". Dupa alta jumatate de ora de asteptare in fata usii de la neurochirurgie, pe hol a iesit un doctor (mai tirziu aveam sa aflam ca ar fi vorba chiar despre seful sectiei Neurochirurgie, dr. Daniel Adam), care, dupa ce l-a intrebat ce are, i-a raspuns pe nerasuflate: "Eu nu am ce sa-ti fac, du-te la dermatologie". Surprins de modul in care a fost expediat - ce fel de consultatie se poate face pe hol, la lumina chioara a unui bec si cind nici macar nu s-a uitat la rana? - tinarul l-a intrebat pe dr. Adam daca totusi, avind in vedere ca e vorba despre o infectie si ca se simte rau, nu tine mai degraba de domeniul sau decit de dermatologie. Dr. Adam, vizibil iritat de insistenta pacientului, i-a replicat: "Daca era vorba de o operatie pe creier, o faceam eu. Dar cum nu este vorba de asa ceva, eu nu am cum sa te ajut". Dupa care, fara nici o alta explicatie, medicul i-a intors spatele si a plecat. M.C. nu s-a impacat cu gindul ca, desi se afla de aproape o ora in Spitalul Sf. Pantelimon, nimeni nu l-a consultat intr-un cabinet, asa cum se face, si a batut la o alta usa, chiar vizavi de cea pe care scria "Chirugie". Aici, un alt doctor - al carui nume nu am reusit sa-l aflam - l-a expediat, tot in zece secunde, tot fara sa-l consulte, spunindu-i ce mai auzise deja o data: "Du-te la Neurochirurgie!" Evident, M.C. a raspuns ca tocmai de acolo vine, si ca i s-a spus sa mearga la dermatologie. "Atunci, eu nu am ce-ti face," i-a mai spus doctorul inainte de a inchide usa in urma lui. Exasperat ca nimeni nu-l ajuta, M.C. a mai facut o incercare chiar la camera de Urgente a spitalului. Dupa ce a relatat si aici povestea, si a intrebat daca nu este nimeni in spital care sa-l poata ajuta sau macar sa-l consulte mai atent, a primit din partea celor doua functionare un raspuns elocvent. Un ridicat din umeri si un zimbet neputincios. Asta in timp ce dintr-o incapere alaturata se auzeau chicoteli si risete. Din fericire pentru M.C., episodul de simbata s-a incheiat cu bine. Scirbit de atitudinea doctorilor de la Sf. Pantelimon, dar in acelasi timp ingrijorat pentru ca stia ce complicatii poate crea o infectie la cap, M. C. a ajuns la Spitalul Colentina. Aici, dr. Patrihk Mandisodza (originar din Zimbabwe), de la camera de garda a sectiei Neurochirurgie (!), l-a consultat si a considerat ca afectiunea sa este cit se poate de serioasa si necesita o interventie chirurgicala pe loc. Ceea ce s-a si intimplat. In prezent, pacientul se simte bine, insa tot tratamentul pe care il are de urmat indica un singur lucru: ca rana sa nu putea fi nicidecum tratata cu indiferenta si ca orice medic responsabil ar fi trebuit sa ii acorde atentie. VLAD ACHIM Ministrul Noica propune sa se infiinteze Corpul de control al banului public pentru constructii Pentru a nu se "rataci" banii detinuti de Agentia Nationala pentru Locuinte se impune infiintarea "Corpului de control a banului public pentru constructii", a declarat ministrul lucrarilor publice Nicolae Noica, cu ocazia lansarii Cartii Albe a MLPAT de la Sibiu. Potrivit Rompres, ministrul Noica a precizat ca banii din strainatate au venit, dar este necesar acest corp de control "pentru a avea siguranta ca nu se risipesc fara folos acesti bani". "Nu se poate sa se faca o autostrada de 4 kilometri la un pret de un milion de dolari pe kilometru. Daca se face o socoteala reala, vom constata ca pretul unui kilometru este mult mai mic", a adaugat Noica. In opinia sa, diferenta de bani ar putea acoperi costurile pentru refacerea infrastructurii din comunele si satele din judetul Sibiu. ( I.A. ) 