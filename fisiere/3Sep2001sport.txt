 O ecuatie simplificata Hazardul a decis vineri ca fotbalistii "tricolori" sa infrunte la baraj Iugoslavia, Slovenia sau Elvetia, una dintre potentialele ocupante ale locului 2 in Grupa 1, acolo unde Rusia parea ca s-a asezat deja, picior peste picior, in fotoliul de lider. Despre sirbi s-a spus mereu ca sint "brazilienii Europei". Fotbalul plavilor e la fel de frumos ca fetele care ocupa, la ceas de asfintit, terasele de pe strada Skadarska din Belgrad, unde berea curge in valuri o data cu elegiile izvorite din alamurile lui Bregovici. Iar istoria probeaza ca, in zi de gratie, Iugoslavia poate trece de orice adversar, mai putin de NATO. Rasfatata de Adriatica, Slovenia nu mai inseamna doar singura tara rasariteana unde salariul mediu atinge o mie de dolari. Pe gazoanele de la EURO 2000, coechipierii lui Zahovici au tras tuse de neuitat, doar risipa de culori impiedicindu-i, probabil, sa acceada in fazele superioare ale competitiei. In fine, bine ca am scapat de Elvetia, pe care, paradoxal, si Hagi, si Balint, si Ienei o preferau pentru "dubla" din 10 si 14 noiembrie. Reactia conducerii tehnice era usor pripita, daca scotocim putin in sertarul cu amintiri. Plecind de la acel 1-7 de la Zürich, in urma cu peste trei decenii, continuind cu un 1-2 la Bucuresti, in preliminariile pentru Espana '82, si terminind cu halucinantul 1-4 de la Detroit, la World Cup '94, optimismul antrenorilor nu-si prea gasea justificare. Pentru ca, in fata unei reprezentative animate exclusiv de disciplina, fantezia "tricolorilor" s-a dovedit mai vulnerabila ca secundele farimitate implacabil de mecanismul precis al unui "Longines". ALIN PAICU Cel mai grav accident al sezonului Michael Schumacher a cistigat Marele Premiu de Formula 1 al Belgiei, cursa desfasurata ieri pe circuitul de la Spa-Francorchamps. Al doilea circuit intr-un top al vitezelor atinse, dupa cel italian de la Monza, Spa-Francorchamps a consemnat cel mai grav accident al sezonului in turul cinci, cind, in urma unui acrosaj intre Luciano Burti (Prost) si Eddie Irvine (Jaguar), primul a parasit circuitul si a izbit cu putere parapetul, in momentul in care rula cu peste 250 km/h. Cursa a fost oprita imediat, fortele de interventie avind nevoie de mai multe minute pentru a reusi sa-l scoata pe pilotul brazilian din monopostul contorsionat. Burti a fost transportat imediat la spital, de unde s-a anuntat ca starea sa nu era critica, dupa care a fost transferat la Spitalul Universitar din Li?ge, pentru un examen amanuntit. Dupa reluare, Michael Schumacher a condus continuu ostilitatile, devenind, la final, primul pilot care reuseste 52 de victorii in cursele de Mare Premiu. OANA GEORGESCU, Spa-Francorchamps 8,333 kg de aur! Atleta Violeta Beclea-Szekely (in stinga imaginii) a cistigat si cea de-a saptea cursa de 1.500 de metri, desfasurata vineri-seara la Berlin, ultima din circuitul Golden League, primind din partea organizatorilor citeva lingouri de aur cu greutatea totala de 8,333 kilograme de aur, valorind aproape doua miliarde si jumatate de lei. Vicecampioana olimpica a probei de 1.500, Violeta si-a asigurat participarea la impartirea marelui premiu, 50 de kilograme de aur, cu doua etape inainte de reuniunea din capitala Germaniei, competitie in cadrul careia s-au mai "inscris" la premiu si alti cinci atleti: americanca Marion Jones (100 metri), marocanul Hicham El Guerrouj (1.500 metri, 2.000 metri si o mila), elvetianul Andre Bucher (5.000 metri), americanul Allen Johnson (110 metri garduri) si rusoaica Olga Egorova (3.000 si 5.000 de metri). Acuzata de dopaj cu eritropoietina, Egorova - sportiva cu cel mai spectaculos progres in ultimele sase luni - a doborit recordul european in cursa de 5.000 de metri, cu performanta de 14 minute, 29 de secunde si 32 de sutimi. ( L.C. ) "Tricolorii" pleaca azi la Budapesta Hagi: "Ii bagam in criza" In ultima conferinta de presa pe care a sustinut-o pe pamint romanesc, inaintea meciului de miercuri cu Ungaria, Gica Hagi a precizat ieri ca "datele problemei nu s-au schimbat in nici un fel, noi dorind neaparat sa obtinem victoria la Budapesta". Selectionerul reprezentativei de fotbal a Romaniei nu s-a lasat "pacalit" de rezultatul, "oarecum neasteptat", al ungurilor la Tbilisi. "Chiar daca au pierdut si nu mai au nici o sansa sa "prinda" barajul, ungurii vor juca la victorie impotriva noastra. Cred ca vor ca lumea sa socoteasca infringerea din fata Georgiei drept un simplu accident". Antrenorul "tricolorilor" a recunoscut faptul ca elevii sai sint mult mai linistiti dupa aflarea rezultatului de la Tbilisi, dar ca doreste sa-i tina sub presiune. "Ne va fi greu daca jucatorii isi vor pierde concentrarea", a mai spus Hagi, concluzionind ca duelul de miercuri de la Budapesta va fi "un meci al marilor orgolii, victoria fiind foarte importanta pentru ambele echipe". "Sper sa-i invingem, avem mari sanse, si sa-i bagam in criza!". Adi Ilie va fi apt Dupa antrenamentul de simbata, ieri "tricolorii" au avut un program mai lejer, cu o plimbare scurta prin Parcul Herastrau. Selectionerul a convocat o sedinta de pregatire abia seara, de la ora 20.00, in nocturna. Hagi a renuntat sa mai lase acasa trei dintre jucatorii convocati, singurul care nu va face deplasarea cu lotul de seniori fiind portarul Emilian Dolha. Rapidistul a fost trimis la tineret. Soarta fundasului Iulian Filipescu, in continuare accidentat, va fi decisa astazi, cu doua ore inainte de plecarea spre Budapesta, programata la ora 11.00. Despre Adrian Ilie, care nu s-a antrenat simbata, "Regele" a spus ca tehnicul atacant a resimtit citeva dureri la genunchiul drept si ca nu a vrut sa-l forteze. "Va fi apt pentru partida de miercuri", a anuntat "Regele". Un tablou pentru Hagi Citiva ziaristi turci, care au apelat la antrenorul Gigi Multescu pentru a-i introduce in cantonamentul "tricolorilor" din Cotroceni, i-au daruit lui Gica Hagi un tablou in care este infatisata o tribuna a stadionului "Ali Sami Yen", arena gruparii turce Galatasaray Istanbul, acoperita cu un imens tricou galben-rosu, asemenea celui purtat de "Rege" pina acum patru luni. De asemenea, machedonul a acordat jurnalistilor turci au amplu interviu. Dan Apolzan, unul dintre "secunzii" lui Hagi, va pleca miine la Belgrad pentru a urmari partida de miercuri Iugoslavia - Slovenia, doua dintre posibilele adversare ale "tricolorilor" in meciul de baraj. Filipescu a pus piciorul pe minge Ultimul meci de verificare programat de selectionerul Gica Hagi inaintea plecarii spre Budapesta a avut loc simbata dupa-amiaza si s-a incheiat cu victoria "tricolorilor", 8-2 (2-2), in fata echipei de tineret de la FC National. Initial programat la ora 18.00, jocul a fost devansat cu 75 de minute pentru ca lotul sa poata urmari la televizor intilnirea Georgia-Ungaria, de la Tbilisi. "Regele" a interzis accesul presei la acest ultim test din dorinta de a pastra secrete anumite scheme tactice. Cu toate acestea, "Evenimentul zilei" a reusit sa afle desfasurarea "ostilitatilor" de pe stadionul "Cotroceni". Hagi a dat dispozitie ca la porti sa fie desfasurat un puternic cordon de oameni de ordine. "Securizarea" cailor de acces a functionat relativ bine, astfel ca mai multi musafiri - printre care prietenul sau Ianis Guda, antrenorul Gigi Multescu si citiva parlamentari - au fost opriti la intrare. A fost nevoie ca insusi "Regele" sa vina la poarta principala pentru ca paznicii sa-i lase pe "intrusi" in "obiectiv" Surprinzator, la meci nu a participat, pe linga deja accidentatul Iulian Filipescu, nici "Cobra" Adi Ilie. Atacantul Valenciei s-a antrenat impreuna cu Felipe, alaturi de care s-a multumit sa dea doar citeva ture de teren. Pentru prima oara dupa doua saptamini, Filipescu a inclus intre exercitii si lovirea balonului Hagi a aliniat, in prima repriza, urmatoarea formula de echipa: Lobont - Kirita, Radoi, Gica Popescu, Chivu - Contra, Sabau, Dorinel Munteanu - Laurentiu Rosu, M. Niculae, Mutu Dupa pauza, Hagi a ales o alta distributie: Dolha - Contra, Iencsi, Lacusta, Chivu - Fl. Dumitru, Pirvu, Tararache - Mutu - Mihalcea, I. Ganea. Vintila a aparat buturile celor de la FC National. Spre final, Contra si Chivu au parasit si ei terenul, lasindu-le loc intre "tricolori" altor doi juniori alesi de Hagi. Oboseala acumulata la jucatorii "bancari" i-a facut pe acestia sa cedeze in scurt timp, astfel ca golurile au inceput sa curga in poarta lui Vintila Cele opt goluri ale Romaniei au fost marcate de Laurentiu Rosu, Contra, I. Ganea (doua), Mihalcea (doua) si Florentin Dumitru (doua). LAURENTIU CIORNEI MATEI UDREA "Comisarul" isi risca postul Ion Moldovan, antrenorul nationalei de fotbal tineret a Romaniei, nu s-a decis inca in privinta asezarii tactice pe care o va folosi miine, in partida pe care tinerii "tricolori" o vor disputa, in localitatea maghiara Kecskemet, in compania reprezentativei similare a Ungariei. Tehnicianul are de ales intre o formula de joc cu doi "inchizatori", acestia urmind sa fie Ovidiu Petre si Tibi Ghioane, si o alta cu doar un singur jucator care sa inchida culoarele din fata apararii. Maghiarii i-au batut pe gruzini "Nea Nelu e ginditor, nu s-a hotarit inca cine va juca", au mentionat ieri citiva jucatori. Cu toate acestea, "Comisarul" este optimist in privinta deznodamintului de la meciul de miine. "Sintem pregatiti sa-i batem!". Moldovan si-ar putea risca postul in eventualitatea unui esec, o infringere in fata Ungariei, principala contracandidata la locul doi, anulind, practic, posibilitatea de a prinde pozitia secunda in grupa. Vineri, in Grupa a VIII-a de calificare la Europenele de anul viitor, Ungaria a invins in deplasare, cu scorul de 2-0, Georgia, in timp ce Italia a dispus, tot "afara", de Lituania, cu 3-0. In clasament, pe primul loc se afla Italia (19 puncte; 7 jocuri), urmata de Ungaria (12p; 6j), Romania (10p; 6j), Lituania (6p; 7j) si Georgia (0p; 6j) Bucur, inlocuit cu Bratu Lotul pregatit de Moldovan a urmarit ieri meciul Rocar-FC Onesti, iar dupa-amiaza a efectuat un ultim antrenament inaintea plecarii, programata astazi. In continuare, mijlocasul Catalin Munteanu este incert. La un moment dat, Moldovan a luat in calcul inlocuirea lui "Cap de Zmeu" cu Cristi Ciubotariu, atacantul Sportului, insa a renuntat. In schimb, tehnicianul l-a trimis acasa pe atacantul Bucur, de la Sportul, pentru a-l substitui cu Florin Bratu, de la Electromagnetica ("satelitul" Rapidului). Meciul cu maghiarii este programat la ora locala 17.30 (n.r. - un ceas mai tirziu la Bucuresti) si va fi condus de o brigada de arbitri din Letonia, avindu-l la centru pe Andrejs Sipailo, ajutat de "asistentii" Adolfs Braga si Adolfs Supe. DANIEL CONTESCU Stinga: "Nu stiam nici unde sint vestiarele" FC Dinamo l-a prezentat oficial ieri dimineata pe mijlocasul Ovidiu Stinga (28 de ani), jucator care vineri a semnat un contract pe doi ani cu "ciinii rosii", dupa ce s-a pregatit o saptamina si jumatate cu Steaua. In jurul orei 5.00, Stinga s-a intors din Belgia, unde incercase un transfer la Germinal Beerschot, iar cinci ore mai tirziu s-a prezentat, alaturi de "principalul" Ion Marin si managerul general Cornel Dinu, la conferinta de presa. Dupa intilnirea cu reprezentantii mass-media, olteanul - care va imbraca tricoul cu numarul 22, purtat sezonul trecut de Ionut Badea - a participat la un antrenament de acomodare pe stadionul din Sos. Stefan cel Mare. Conferinta de presa a inceput la ora 10.50, cu 20 de minute intirziere. Cu vocea dogita si fata umflata de somn, semn ca nu apucase nici macar sa-si bea cafeaua de dimineata, Procuroru' a venit la stadion imbracat intr-un elegant costum de culoare deschisa. "In general, natiile serioase se duc la biserica la ora asta", a spus oficialul dinamovist. Despre ultima achizitie a "ros-albilor", Dinu a spus: "Sint convins ca va confirma. Nu are voie sa se gindeasca la retragere deoarece se afla la o virsta medie. Totodata, pentru el, sosirea la Dinamo poate reprezenta revenirea la echipa nationala. Pentru mine este un prilej placut de revedere cu Ovidiu, dupa ce, in campionatul '92-'93, l-am promovat la echipa nationala. Nici macar nu stiam unde sint vestiarele. Acum patru ani, Dinamo juca pe fostul "23 August". Am venit cu o deosebita placere la Dinamo", a spus Ovidiu, dupa ce a facut cunostinta cu vicecampioana tarii, apoi a adaugat: "Cind spun asta tin cont de performantele clubului si de ceea ce vrea sa faca in viitor. Il cunosc pe Ionut Lupescu si pe Florin Prunea, cu care am fost coleg la echipa nationala. De asemenea, ma stiu cu Buia, alaturi de care am jucat un an la Universitatea Craiova. Cu Claudiu Niculescu am fost la suc, la cofetarie...", a afirmat fostul international, venit la stadion insotit de fratele sau. DANIEL CONTESCU Nimic nou pe frontul de Est Moldovenii i-au batut pe turci "Daca Stefan cel Mare ar fi trait astazi, ar fi savurat aceasta victorie", a declarat imediat dupa meciul de vineri seara un oficial bacauan. Dincolo de conotatile istorice sau fotbalistice, FCM Bacau a dispus intr-o partida amicala cu scorul de 2-1 (0-0) de Galatasaray Istanbul. Formatia turca, pregatita de Mircea Lucescu, reprezinta cea mai valoroasa echipa de fotbal care a calcat vreodata pe paminturile fratilor Sechelariu. Golurile gazdelor au fost marcate de Badoi (min. 55) si Cursaru (min. 68), in timp ce pentru turci a inscris Serdar (min. 80). In pofida caracterului de vacanta al disputei, Mircea Lucescua digerta greu pilula infringerii. El a declarat ca arbitrul intilnirii a stricat spectacolul neacordind un penalty echipei sale. Razvan Lucescu: "Trei femei din patru sint super" Cheltuielile legate de invitatia turcilor s-au ridicat la aproape 40.000 de dolari, insa conducatorii celor de la Galata le-au promis moldovenilor ca in luna noiembrie ii asteapta pe bacauani la Istanbul. "Ne ducem, ce sa facem?", a replicat presedintele bacauan Chivorchian, care este in asteptarea gruparii belgiene Germinal Lokeren, doritoare de disputare a unei revanse cu FCM Bacau. In 1999, moldovenii au remizat in Belgia, scor 1-1, iar echipa era antrenata de Florin Halagian Turcii nu au fost multumiti de mincarea oferita de bacauani, ei strimbind din nas. Oaspetii se asteptau la mincaruri tipic turcesti, dar au trebuit sa indure specialitatile casei. Imediat dupa meci, la restaurantul "Odiseea", unde s-a organizat un banchet in cinstea invitatilor, bucatarii le-au indeplinit dorinta si le-au preparat batal la tava Singurul jucator al Galatei care vorbea engleza era Suat, restul nedescurcindu-se in limba lui Shakspeare. Capone, cel mai bun jucator al oaspetilor, n-a dorit sa faca schimb de tricouri cu jucatorii pregatiti de Mircea Rednic, preferind sa-l daruiasca unui copil de mingi Mircea Lucescu a vizitat Centrul de copii si juniori al clubului moldav, fiind impresionat de baza materiala si felicitindu-l pe Rednic in privinta alegerii sale de a antrena pe FCM Bacau "In Bacau, trei din patru femei sint super. Nevasta-mea mi-a spus ca n-are curaj sa ma lase singur in orasul asta. E una dintre cele mai frumoase localitati pe care le-am vazut in viata mea", s-a destainuit Razvan Lucescu, portarul "galben-albastrilor" Publicul bacauan a fost sportiv si i-a aplaudat pe turci, insa fanii Galatei prezenti la meci erau siderati de faptul ca FCM Bacau are aceleasi culori cu Fenerbahce, rivala de o viata a celor de la "Cim Bom" Unul dintre arbitrii asistenti, Daniel Diaconu, a jucat cu gindul la mama sa care a decedat joi dimineata. Centralul Cristi Sava si-a alungat stresul mincind inaintea partidei un kilogram de banane n Primarul Dumitru Sechelariu parea cel mai fericit personaj, visul sau din copilarie, de a vedea o echipa mare la Bacau, implinindu-se. DANIEL NAZARE Ungaria - "infringere batjocoritoare si injositoare" Sansele fotbalistilor "tricolori" de a "prinde" barajul pentru Cupa Mondiala au crescut simtitor simbata, cind Georgia a administrat la Tbilisi o usturatoare infringere Ungariei, echipa considerata pina acum principala contracandidata a Romaniei la locul secund in Grupa 8 a preliminariilor. Aflati pe pozitia a treia, la patru puncte in spatele romanilor, maghiarii aveau stringenta nevoie de victorie pentru a spera la prinderea barajului. Toate iluziile selectionerului Bertalan Bicskei au fost insa spulberate in teren de georgieni. Gazdele si-au surclasat pur si simplu adversarii, cu care au "maturat" pe jos de cite ori au vrut. Defensiva ungara si-a aratat slabiciunile aproape la fiecare actiune a atacantilor gruzini, care au ratat insa exasperant. In ciuda celor 5-6 ocazii monumentale irosite de Sota Arveladze si coechipierii sai, primele 45 de minute s-au terminat la egalitate: 1-1. Nedreptatea a fost reparata destul de repede dupa pauza, cind cel mai bun jucator de pe teren, Jamarauli, l-a invins din nou pe Kiraly. Bomboana pe coliva maghiarilor a fost pusa de Iasvili in minutul 64, dar scorul final, 3-1, nu reflecta corect raportul de forte din teren, unde ex-sovieticii puteau face golaveraj chiar si dupa ce Rekviasvili a fost eliminat, in minutul 65. Instalat atunci cind sansele Georgiei pareau compromise, dupa patru infringeri consecutive in preliminarii, antrenorul Alexandr Civadze - fosta glorie a nationalei URSS - a reusit sa readuca la viata un ansamblu cazut aparent in moarte clinica. Gruzinii au aratat o pofta de joc impresionanta, dublata de rezistenta la efort si tehnica excelenta. In eventualitatea teoretica in care Romania ar pierde la Budapesta, georgienii vor reintra in "cartile" calificarii, meciul din 6 octombrie, de la Bucuresti, anuntindu-se, astfel, unul pe viata si pe moarte. "Plutonul" responsabil cu instructia maghiarilor a fost, simbata, compus din Gvaramadze - Kobiasvili, Kizanisvili, Rekviasvili, Kaladze - Tikitisvili (min. 73 Sajaia), Nemsadze, Kavelasvili (min. 46 Iasvili), Jamarauli - Kinkladze, Sota Arveladze (min. 62 Demetradze). Adversarii de miercuri ai "tricolorilor", ungurii, au dezamagit total. Fosta vicecampioana mondiala a evoluat fara nerv, dezorganizat, parca resemnata cu ratarea calificarii. Este foarte posibil ca, dupa acest nou esec, selectionerul Bicskei sa fie destituit. Formatia aliniata de acesta a fost: Kiraly - G. Korsos, Matyus, Sebok, Peto - A. Korsos, Halmai (min. 58 Dardai), Lisztes, Kabat - Horvath (min. 62 Toköli), Illes (min. 67 Lendvai). Cu toate acestea, partida Ungaria-Romania, de pe Nepstadion, intruneste conditiile sa se desfasoare pe alte coordonate. Maghiarii au aratat alt potential pe propriul teren, unde au surclasat la rindul lor Georgia (4-1) si au fost la un pas de a ingenunchea Italia (2-2). Pe linga toate acestea, orgoliul national gidilat de rivalitatea cu romanii si traditia (n-au pierdut niciodata pe propriul teren in fata "tricolorilor") i-ar obliga pe fotbalistii pregatiti de Gica Hagi sa nu ia jocul la pret de matineu. MATEI UDREA "Au facut bufoni din noi!" "Infringere batjocoritoare si injositoare!". Acesta este titlul editiei de ieri a cotidianului maghiar "Nemzeti Sport", cel care a rezumat cit se poate de acid catastrofa de la Tbilisi. "Elbuktunk!" (n.r. - "Am picat!") apare cu litere de-o schioapa pe frontul ziarului, aluzie la "examenul" pe care elevii lui Bicskei l-au picat in fata "profesorilor" georgieni. Deranjati teribil de deznodamint, ziaristii maghiari au pus cruce deja sperantelor de calificare la Mondiale si se arata foarte ingrijorati de perspectiva vizitei pe care le-o vor face "tricolorii". "Au facut bufoni din noi", s-au lamentat jurnalistii din tara vecina, care au mai solicitat insistent demisia antrenorului principal Bertalan Bicskei. Italienii, tinuti in sah Cel de-al doilea meci din Grupa 8, disputat la Kaunas, a adus o semisurpriza. Lituania a tinut in sah vicecampioana Europei, Italia, dar "cenusareasa" grupei a ratat prin Poskus si Jankauskas citeva ocazii incredibile, mai ales in prima repriza. Ultimul dintre cei doi baltici a reusit "performanta" de a lufta, in finalul primei reprize, chiar cind se afla la doi metri de poarta goala, spre exasperarea celor 7.000 de suporteri surprinsi sa vada soarecele fugarind pisica. Scorul final, 0-0, amina deznodamintul matematic in privinta cistigatoarei grupei. Italienii au nevoie acum de inca un punct in ultima etapa, cind vor primi replica maghiarilor pe propriul teren, pentru a fi siguri ca, indiferent de celelalte rezultate, se vor califica direct la Mondiale. Elvetia sare din schema barajului Devenita de mare interes pentru romani dupa ce sortii ne-au "imperecheat" in barajul de calificare la Cupa Mondiala cu echipa de pe locul secund in Grupa 1, lupta dintre Rusia, Slovenia si Iugoslavia a luat simbata o turnura aproape dramatica. Rusii au sucombat neasteptat la Ljubljana, iar acum, cu doar doua etape inaintea finalului, simt in ceafa rasuflarea fierbinte a slovenilor si sirbilor. Tinuta la respect de "tricolori" in urma cu doua saptamini, nationala pregatita de inspiratul Srecko Katanec a smuls cu forcepsul o victorie istorica, dintr-un penalty transformat in ultimul minut de joc. Antrenorul Oleg Romantev a aliniat o formula intesata cu vedete de prim rang, intr-un meci in care si egalul i-ar fi fost suficient: Nigmatulin - Kolkov (min. 46 Izmailov), Daev, Ciliganov, Glisev (min. 65 Semak) - Kovtun, Onopko, Mostovoi, Karpin - Titov, Bestciastnii (min. 79 Sirko). In plus, slovenii au fost lipsiti tocmai de "motorul" Zlatko Zahovici, responsabilul cu faza ofensiva, evoluind in formula: Simeunovici-Karici, Milinovici, Galici, Knavs - Novak, Ceh, Acimovici, Pavlin - Cimirotici (min. 46 Osterc), Rudonja (min. 78 Pavlovici). Un alt joc de mare importanta in economia grupei s-a disputat la Basel, acolo unde ultimele sperante ale elvetienilor - adversarii pe care "tricolorii" si i-ar fi dorit cel mai mult la baraj - au fost spulberate de iugoslavii proaspatului antrenor Dejan Savicevici. Invinsi acasa de toate cele trei contracandidate la primele doua locuri, Rusia, Slovenia si Iugoslavia, fotbalistii din Tara Cantoanelor si-au luat deja la revedere de la Mondial. Sirbii au ajuns astfel in situatia de a disputa meciul decisiv cu Slovenia. Condusi vreme de un sfert de ora, dupa ce Yakin a deschis scorul in minutul 24, oaspetii au revenit in minutul 39, cind Kezman a provitat de stingacia fundasului Berner, pe care l-a deposedat inainte de a pasa perfect pentru Savo Milosevici. Un nou pas gresit al evetienilor, care au ramas in 10 oameni dupa eliminarea lui Yakin in minutul 64, le-a ridicat iugoslavilor mingea la fileu. Forcingul ucigator din ultimele 20 de minute s-a finalizat cu golul lui Krstajici. Savicevici a aliniat pe tarimul celor mai performante ceasornice un adevarat conglomerat de vedete: Kralj - Mirkovici, Djukici, Jokanovici, Krstajici - Lazetici (min. 67 Drulovici), Dmitrovici, Djordjevici - Mijatovici, Milosevici (min. 69 D. Kovacevici), Kezman. Miercuri, finala grupei Rezultatele consemnate simbata au impins lucrurile catre un deznodamint pe care-l vom afla cel mai probabil miercuri, cind la Belgrad este programata veritabila finala a grupei, meciul-cheie Iugoslavia-Slovenia. Un egal sau o victorie le-ar asigura oaspetilor, in proportie de 99 la suta, calificarea la baraj, in timp ce iugoslavii au o singura varianta pentru a "prinde" locul doi: victoria. Clasamentul din acest moment si "tintarul" ultimelor etape plaseaza in postura de favorita la cistigarea grupei tot reprezentativa Rusiei, care miercuri are, teoretic, o misiune facila in Insulele Feroe, pentru ca apoi, pe 6 octombrie, sa infrunte acasa Elvetia. MATEI UDREA Flash Zlatna, Min-aur pentru Schorsch Partidele etapei a patra din Divizia B la fotbal, disputate simbata, au intarit pozitia liderilor celor doua serii, care au acumulat punctajul maxim. Va prezentam rezultatele inregistrate. Seria I : Midia Navodari-Inter Gaz Bucuresti 1-0, Cimentul Fieni-Foresta Falticeni 1-1, Poiana Cimpina-ARO Cimpulung 3-0, Laminorul Roman-Tractorul Brasov 1-2, Petrolul Moinesti-Dacia Unirea Braila 1-0, Metalul Plopeni-Electromagnetica Bucuresti 3-1, Rocar Bucuresti-FC Onesti 2-0. Intinirea Fulgerul Bragadiru-Diplomatic Focsani s-a aminat. Cu 12 puncte strinse, Metalul Plopeni ramine pe primul loc. Urmeaza Midia Navodari, cu 9 puncte. Seria a II-a : Pandurii Tg. Jiu-UT Arad 2-1, ASA Tg. Mures-"U" Cluj 0-0, FC Baia Mare-Minaur Zlatna 3-1, CSM Resita-Jiul Petrosani 2-0, Apulum Alba Iulia-Gaz Metan Medias 0-0, FC Extensiv-International Pitesti 6-2, "Poli" Timisoara-Olimpia Satu Mare 1-3, FC Bihor-Industria Sirmei Cimpia Turzii 1-1. Ca si anul trecut, FC Baia Mare, echipa patronului Schorsch, are un start fulminant si, cu victorii pe linie, a strins 12 puncte. In plasa liderului a ramas doar FC Extensiv, cu 10 puncte. Nou duel Netoiu-Florea Stadionul "Lia Manoliu" a gazduit ieri partida Rocar Bucuresti-FC Onesti (scor 2-0), intilnire contind pentru etapa a patra a Diviziei B la fotbal. Confruntarea a fost prefatata de un scandal monstruos, care l-a avut ca protagonist pe Gigi Netoiu, patronul Rocarului. FRF hotarise ca fosta prim-divizionara sa-si dispute meciurile de pe teren propriu in Drumul Gazarului, decizia fiind vehement contestata de Gheorghe Florea, cel de la care Netoiu a cumparat Rocarul. Pentru a-i impiedica pe "bercenari" sa joace in Drumul Gazarului, ieri dimineata, in jurul orei 9.00, aproximativ 60 de jandarmi si citiva bodyguarzi ai lui Florea au pus stapinire pe stadion, sigilind caile de acces in arena si nelasindu-l pe Netoiu sa calce decit in parcarea stadionului, despre care se spune ca este singura care-i apartine. "Comandantul" a luat foc. Cu gesturi largi, fluturind amenintator un manunchi de acte, Netoiu s-a dedat la acuze grave fata de locotenent-colonelul Gabriel Cretu si la generalul Cearapin, dar si la rivalul sau de moarte, Gheorghe Florea. "Cearapin face antecamera la Florea. Sa joace Cretu si Cearapin!", a rabufnit patronul Universitatii Craiova, care, totodata, era pornit sa le deschida dosare penale citorva jandarmi care l-au bruscat. In tot acest timp, jandarmii erau pregatiti sa intervina in orice moment, fiind dotati ca pentru o situatie de necesitate. ( D.C. ) Vesti bune pentru Rapid Participarea echipei de fotbal Paris Saint Germain anul acesta in Cupa UEFA, unde sortii i-au desemnat drept adversari in primul tur pe Rapid Bucuresti, este serios pusa sub semnul intrebarii, dupa cum noteaza ziarul "Tribune de Geneve", preluat de Agentia Rompres. Motivul este faptul ca PSG are drept actionar majoritar canalul de televiziune Canal +, care insa poseda aceeasi pozitie si in cazul gruparii elvetiene Servette Geneva, o alta formatie angrenata in cupele europene. O hotarire trebuie luata inainte de 13 septembrie, data la care debuteaza Cupa UEFA, unde, in primul tur, PSG intilneste pe Rapid, iar Servette Geneva, pe Slavia Praga. ( D.N. ) Mai important decit fotbalul Ce-ar mai fi de spus dupa fabuloasa victorie a englezilor pe "Olympiastadion", un succes la sfirsitul caruia tabloidul britanic "News of the World" le-a sugerat sarcastic nemtilor: "Nu pomeniti scorul!"? Ce s-ar putea adauga dupa debarcarea insularilor pe continent, soldata cu o "Inundatie la München" ("Bild"), determinind alt ziar popular, "The Sun", sa titreze: "Anglia e SVENzationala"? Pentru invinsi, aflati la cea mai urita infringere de acasa din ultimii 70 de ani, statistica e mai ironica decit titlurile publicatiilor care au zilnic un tiraj masurabil in sapte cifre: trebuie sa ai umor britanic ca sa repeti scorul inregistrat la primul meci de fotbal dintre Germania si Anglia (Berlin, 1908). Neindoielnic, si germanilor le-ar prinde bine o bruma de umor, indispensabil pentru ingurgitarea amarului ceai englezesc. Ar mai fi de spus ca anumite lucruri sint mai importante decit fotbalul. A afirmat-o suedezul Sven Goran Eriksson, aflind ca inima lui Kurt Völler era sa cedeze in timpul meciului. Tatal selectionerului german n-a suportat corectia administrata de Albion unei echipe atit de trufase incit isi programase citeva amicale in perioada barajului, excluzind o infringere la München. Si la Budapesta, miercuri seara, vor fi lucruri mai importante decit rezultatul partidei Ungaria-Romania, anume, ca scontata victorie a "tricolorilor" sa nu le provoace maghiarilor reactii straine de civilizatie. La capatul primei victorii romanesti la Budapesta (se mai indoieste cineva de acest lucru dupa ce Georgia a luat la ceardas o Ungarie nauca?), vom reveni la Divizia noastra cea de toate zilele. Va fi un fel de "Toamna ispitelor", in care ispita Gloria Bistrita il va prinde-n mreje pe Florin Halagian, rezultind un Gloria-FC Arges cu o incarcatura dramatica demna de un meci decisiv din preliminariile Mondialelor. Intre partidele inter-tari si Divizia lui Mitica e aceeasi diferenta dintre cele 8,333 kilograme de aur cistigate vineri seara de Violeta Beclea Szekely si Cerbul de Aur decernat simbata seara de Gabi Szabo lui Bodo de la Proconsul. HORIA GHIBUTIU Adio, Olanda "Portocala mecanica" a iesit din cartile pentru calificarea la turneul final al Campionatului Mondial dupa ce a pierdut la Dublin, permitindu-le astfel irlandezilor sa viseze frumos. Numai un miracol - o infringere a Portugaliei in dauna Ciprului sau Estoniei - ii poate duce pe elevii lui Van Gaal la baraj. Olanda, care a ratat ultima mare intrecere de acest gen in 1986, editie desfasurata in Mexic, a aliniat o formatie redutabila din care n-au lipsit Overmars, Kluivert sau Van Nistelrooy, atacanti care pot desface orice defensiva din lume. Nu si pe cea a irlandezilor, antrenati de Mick McCarthy. Ocupanta pozitiei secunde, Irlanda ori Portugalia, va disputa meciul de baraj in compania unei reprezentante a Asiei. IRLANDA - OLANDA 1-0 (0-0). A marcat: Jason McAteer (min. 68); ANDORRA - PORTUGALIA 1-7 (1-5). Jonas (min. 42) / Nuno Gomes (min. 36, 39, 44 si 90), Pauleta (min. 38), Rui Jorge (min. 45), S. Conceicao (min. 58) Cehii, fara viza Irlanda de Nord a reusit o mare surpriza, cucerind un punct in Danemarca si incurcind itele pentru primele doua pozitii. Derby-ul grupei se va juca pe 5 septembrie la Sofia, Bulgaria urmind sa intilneasca Danemarca, un meci in care o victorie a vecinilor nostri de la sud de Dunare le-ar asigura biletele direct pentru Japonia si Coreea de Sud. Cehia asteapta pasii gresiti ai Bulgariei si Danemarcei pentru a spera la ceva, avind in vedere ca joaca doua meciuri usoare pe teren propriu. Nici Islanda, care a dispus elegant de Cehia, nu este eliminata. Un joc al rezultatelor ar putea-o duce la baraj. DANEMARCA - IRLANDA DE NORD 1-1 (1-0). Rommedahl (min. 3) / Mulryne (min. 73); ISLANDA - CEHIA 3-1 (1-0). Sverrisson (min. 45 si 77), Sigborson (min. 66) / Jankolovski (min. 88); MALTA - BULGARIA 0-2 (0-2). Berbatov (min. 60 si 70) Suedezii, asteptati cu iatagane la Istanbul Fara rezultate surprinzatoare. Meciul decisiv se va juca pe 5 septembrie, atunci cind Turcia va incerca pe teren propriu sa dispuna de Suedia si sa obtina pozitia de lider, care i-ar putea asigura biletele pentru Cupa Mondiala. Lupta se da pentru locul 1. Cea care se va clasa pe pozitia secunda a grupei va avea o viata destul de usoara, pentru ca va intilni Austria sau Israel, doua formatii cu rezultate modeste. SLOVACIA - TURCIA 0-1 (0-1). Hakan Sükür (min. 34); MOLDOVA - AZERBAIDJAN 2-0 (1-0). Clescenco (min. 14), Covalciuc (min. 85); MACEDONIA - SUEDIA 1-2 (0-1). Nacevski (min. 63) / H. Larsson (min. 28), P. Andersson (min. 33) Polonia, la turneul final, dupa 16 ani Polonia s-a calificat direct la turneul final, dupa ce s-a impus cu 3-0 in fata Norvegiei, ultima clasata in aceasta grupa. Urmasii lui Lato si Boniek revin dupa o pauza de 16 ani la un campionat mondial, stirnind in capitala Poloniei un entuziasm de nedescris. Pentru pozitia secunda se bat Ucraina si Belarus, care vor intilni la baraj Germania sau Anglia. Belarus a ratat o mare oportunitate, nereusind sa treaca de Ucraina, un eventual succes asigurindu-le locul 2. POLONIA - NORVEGIA 3-0 (1-0). Kryszalowicz (min. 45), Olisadebe (min. 76), Zewlakow (min. 87); TARA GALILOR - ARMENIA 0-0; BELARUS - UCRAINA 0-2 (0-1). Sevcenko (min. 45 si 56) Lupta in trei la calificare si baraj Egalul de la Glasgow convine de minune Belgiei, care are un avantaj de doua puncte in fata Scotiei si Croatiei. Urmatoarele partide, Belgia - Scotia si Croatia - Belgia, sint extrem de importante in economia grupei. Greu de anticipat cine va ocupa prima pozitie. Sigur este ca Letonia si San Marino au spus adio turneului final, iar incertitudinea domneste in privinta adversarului de la baraj: Danemarca, Cehia sau Bulgaria. SCOTIA - CROATIA 0-0. Viva Espana! Spania, antrenata de Jose Antonio Camacho, a obtinut pasapoartele pentru Japonia si Coreea de Sud, dupa ce a administrat la Valencia un sec 4-0 reprezentativei Austriei, dupa ce in urma cu doi ani a fost 9-0. Ibericii au aliniat o echipa cu multe noutati: Vicente, Xavi, Victor sau Diego Tristan. Israel a remizat in Bosnia si pastreaza sanse pentru baraj, ca si Austria. BOSNIA - ISRAEL 0-0; SPANIA - AUSTRIA 4-0 (1-0). Tristan (min. 45), Morientes (min. 80 si 84), Mendieta (min. 90) 1, 2, 3, 4, 5 pentru un infern! "Parca traiesc un vis. Este o seara mare pentru Anglia". Acestea au fost primele cuvinte ale antrenorului echipei nationale de fotbal a Angliei, suedezul Sven-Goran Eriksson, la conferinta de presa de dupa victoria senzationala repurtata de team-ul sau pe "Olympiastadion" din München in fata Germaniei, scor 5-1. Urmare a succesului de simbata, Anglia are prima sansa de a termina pe locul intii in Grupa a 9-a, in vreme ce elevii lui Rudi Voller vor sustine un meci de baraj, cel mai probabil cu Ucraina. Jocul de pe "Olympiastadion" a inceput bine pentru gazde, care au deschis scorul rapid prin Carsten Jancker. A urmat un galop de sanatate al britanicilor, care au punctat de cinci ori, umilind trupa lui Rudi Voller. Kurt Voller, tatal selectionerului, aflat in tribuna oficiala a arenei bavareze, n-a rezistat macelului, suferind un atac de cord si fiind transportat de urgenta la spital. Rudi Voller, care a aflat de criza tatalui sau la finele partidei, n-a mai venit la conferinta de presa, plecind direct la spitalul unde era internat Kurt. Pentru Germania, acest 1-5 reprezinta cea mai severa infringere pe teren propriu din luna mai a anului 1931, cind nemtii pierdeau cu 6-0 in fata "Wunderteam"-ului austriac. Germania nu mai pierduse un meci oficial pe teren propriu din 1985, cind Portugalia cistiga cu 1-0 la Stuttgart, intr-un meci contind pentru preliminariile CM din Mexic 86 care nu mai avea insa nici o importanta pentru nemti, deja calificati la ora meciului cu lusitanii. "Nu-mi aduc aminte de vreo partida in care sa fi primit cinci goluri, cel putin in tricoul echipei nationale. Este incredibil ce ni s-a intimplat in aceasta seara", s-a destainuit cel mai bun portar din lume, Oliver Kahn. De remarcat ca toate cele cinci goluri ale oaspetilor au fost marcate de jucatorii de la FC Liverpool, formatie care, in urma cu o saptamina, cistiga Supercupa Europei in dauna celor de la Bayern München. SILVIU TANASE [29][pl.dll?rid=expresro] 