 Presedintele Comisiei juridice de disciplina si imunitati a Senatului, Aristide Roibu, risca sa ramina fara imunitate Senatorul-slanina s-a ales cu plingere penala Fostii sai parteneri de afaceri elvetieni il acuza de savirsirea a opt infractiuni de natura penala Vineri, reprezentantul firmelor mixte romano-elvetiene Omega, Hansjurg Salathe, a depus la Parchetul de pe linga Curtea Suprema de Justitie o plingere penala impotriva presedintelui Comisiei juridice a Senatului, Aristide Roibu, fost administrator in perioada 1994 - 2000, a mai multor societati comerciale din cadrul grupului mentionat. In plingerea penala depusa de fostii parteneri de afaceri elvetieni, senatorul Aristide Roibu este acuzat de savirsirea mai multor infractiuni economice de natura penala care au prejudiciat firmele mixte romano-austriece Omega cu citeva milioane de dolari. Concret, elvetienii il acuza pe Aristide Roibu de savirsirea a nu mai putin de opt infractiuni: inselaciune cu consecinte deosebit de grave, bancruta frauduloasa, gestiune frauduloasa, folosirea abuiva a creditului si a bunurilor firmei, fals intelectual, uz de fals, frauda fiscala si abuz de incredere. "Consideram ca prin modul deliberat in care a actionat in permanenta impotriva patrimoniului pe care-l gestiona, prin faptul ca a facut totul pentru a distruge urmele activitatii sale - si, cel mai grav, prin faptul ca a acces intr-o demnitate publica pe care a folosit-o pentru a-si acoperi faptele - Aristide Roibu prezinta un pericol social deosebit de grav, de natura a pune in discutie functionalitatea statului de drept si a afecta in mod grav increderea populatiei in institutiile acestuia, precum si imaginea Romaniei in lume", se arata in plingerea penala indreptata impotriva senatorului Roibu. In cazul in care va fi gasit vinovat, senatorul Roibu risca sa-si piarda imunitatea parlamentara si sa se aleaga cu o pedeapsa cu inchisoarea de pina la 20 de ani. OVIDIU ZARA Fostul premier, acum presedinte interimar, taie in stinga si-n dreapta in PNTCD Razbunarea lui Ciorbea Victor Ciorbea s-a vazut presedintele PNTCD, dupa ce parasise partidul si se intorsese spasit. El va conduce PNTCD pentru o perioada de sase luni, pina la Congresul Extraordinar al partidului din 14-16 decembrie, cind va fi ales noul presedinte. Dupa ce Ion Diaconescu a reusit sa se mentina la virful partidului in perioada de guvernare, Andrei Marga a renuntat la sefie la numai sase luni de la intrarea in opozitia neparlamentara a PNTCD. El si-a dat demisia din fruntea PNTCD la sfirsitul saptaminii trecute. Peste citeva ore, in cadrul unei sedinte furtunoase a Biroului National de Conducere, cel care ar fi trebuit sa-i ia locul, conform statutului taranist si conform "ultimei dorinte" a demisionarului Marga, prim-vicepresedintele PNTCD, Vasile Lupu, a facut acelasi gest, dindu-si, la rindul sau, demisia din functie. Taifunul din PNTCD nu se opreste aici. Cu "piinea si cutitul" in miini, Victor Ciorbea a decis "sa taie si sa spinzure" in partidul aflat, oricum, in deriva dupa socul pierderii alegerilor din 2000. Chirita, suspendat Calin Catalin Chirita, cel care mai ieri candida pentru Primaria Bucurestiului, a fost suspendat simbata din functia de secretar general al PNTCD. Motivul: "Abateri disciplinare grave". Aceasta este prima masura luata de presedintele Victor Ciorbea si aprobata de catre Delegatia Permanenta intrunita simbata. Ciorbea s-a suparat deoarece Chirita a trecut peste decizia BNC de a se organiza Congresul Extraordinar in decembrie si a incercat convocarea congresului in august, prin atragerea unor filiale. In plus, Chirita a refuzat sa-l recunoasca pe Ciorbea drept presedinte. Ceea ce in ochii fostului premier a insemnat "divortul si imposibilitatea de a conlucra cu cel care asigura interimatul", dupa cum chiar Ciorbea a declarat. Si, sa inlature orice dubii, Ciorbea a decis sa nu mai existe secretariat general (care intr-un partid se ocupa de organizare) si i-a evacuat din sediul PNTCD pe proaspatul suspendat Chirita si pe secretarii executivi si adjuncti. Pedepse pentru lideri Mai mult decit atit, Delegatia Permanenta a decis sa le interzica lui Catalin Chirita si Vasile Lupu sa mai candideze timp de un an la conducerea partidului. Decizia a fost luata din cauza "exercitarii abuzive" a functiilor, impotriva deciziilor luate de BNC. Singurul din Delegatia Permanenta care s-a abtinut de la votarea acestei decizii a fost Ion Caramitru. In schimb, Constantin Dudu Ionescu a declarat ca "Vasile Lupu este in stare sa faca pentru orice mic avantaj cele mai mari compromisuri". La parasirea sediului PNTCD, Lupu si Chirita au declarat ca nu stiu nimic despre sanctionarea lor. "Sanctionarea mea este total ilegala si nu respecta statutul" , a afirmat Chirita. Ferm convins ca "PNTCD este o secta inchisa", Chirita a adaugat ca va contesta suspendarea sa la Comitetul National de Conducere al PNTCD. El a respins acuzele conducerii taraniste, dar a precizat ca este "prea tirziu" sa fie sustinut Congresul partidului abia in decembrie. Pentru a nu mai fi discutii, presedintele de onoare al PNTCD, Ion Diaconescu, a propus, iar Delegatia Permanenta a acceptat, ca orice demers privind convocarea unui Congres Extraordinar inainte de data stabilita prin vot, adica decembrie 2001, sa fie sanctionata cu excluderea din partid. Lupu a predat stampila si se va plimba cu calul Initial, Vasile Lupu a negat ca si-ar fi dat demisia vineri seara din functia de prim-vicepresedinte. El a adaugat insa ca accepta sa se retraga daca Delegatia Permanenta sau Comitetul National de Conducere nu il mai recunosc in aceasta functie. Pe de alta parte, Victor Ciorbea a declarat ca "demisia lui Lupu este clara, acesta facind vineri o declaratie solemna, consemnata pe banda si in procesul-verbal al BNC". Simbata, la ora 12.00, Lupu isi elibera biroul din sediul central al PNTCD. El i-a cerut iertare lui Andrei Marga pentru ca l-a antrenat in aceasta actiune politica "din care fostul presedinte s-a retras cu mult amar si tristete". El a acuzat ironic: "Cer iertare colegilor ca nu am fost in stare sa-i opresc de la bani nemunciti si de la putere necuvenita. La batjocura sint asociati toti, dar la adevar nu am gasit pe nimeni". Astazi, Vasile Lupu se va afla, dupa cum a promis, "pe un drum de munte" si se va plimba cu calul pe care si l-a cumparat acum trei luni. Simbata, la ora 16.00, Vasile Lupu a predat stampila partidului si a plecat cu o valiza plina cu documente proprii. Biroul sau a fost preluat de Victor Ciorbea. Avansari in PNTCD Zamfir Iorgus, primarul Mangaliei, Tudor Dunca, fostul ambasador al Romaniei in Germania, si Remus Opris au fost alesi simbata ca vicepresedinti ai PNTCD. In cursul acestei saptamini, la prima sedinta a taranistilor, vor fi desemnati prin vot cei care vor prelua atributiile de prim-vicepresedinte, presedinte al CNC si secretar general. TEODORA GEORGESCU Coltul nemultumitilor Bistrita : Biroul Interimar de Conducere al PNTCD Bistrita-Nasaud, intrunit simbata intr-o sedinta extraordinara, a luat act cu surprindere si ingrijorare de criza politica declansata la virful partidului, se spune intr-un comunicat care a fost remis ieri presei. Ca urmare, BIC al PNTCD Bistrita-Nasaud a hotarit in unanimitate sa solicite convocarea Congresului Extraordinar al PNTCD, in luna august 2001, pentru ca acest for suprem sa desemneze noua conducere a partidului. FLORICA DURA Suceava : Dorin Vatamanu, secretar general adjunct al PNTCD, ne-a declarat: "Voi cere si voi sustine ridicarea sanctiunilor aplicate lui Vasile Lupu". Vatamanu crede ca ceea ce se intimpla in PNTCD "sint lupte de moment" si, mentionind ca recunoaste conducerea actuala a partidului, si-a exprimat speranta ca "va fi convocat cit de curind Comitetul National de Conducere, pentru ca nu se poate lasa sa mearga corabia asa, in deriva". TIBERIU AVRAM Ovidiu Grecea, consul general la Rio de Janeiro Ovidiu Grecea a fost numit de catre guvern consul general al Romaniei in Brazilia, la Rio de Janeiro. Numirea a fost facuta saptamina trecuta, joi, in sedinta de guvern. De obicei, astfel de numiri au loc pentru a-l recompensa pe cel care este trimis. Ovidiu Grecea a fost seful Departamentului de Control al guvernului atit in timpul mandatului lui Radu Vasile, cit si la inceputul mandatului lui Adrian Nastase. Grecea a implicat intr-un scandal guvernul Nastase. In urma unor controale privind o serie de privatizari in judetul Neamt, Grecea i-a prezentat premierului Adrian Nastase un raport fulminant, in care acuza de ilegalitati mai multe personalitati locale. El a mai spus ca, in toata perioada controlului, a fost urmarit de UM 0962 Neamt. Initial, Nastase a declarat ca verificarile lui Grecea deranjeaza diverse "increngaturi" create intre oameni de afaceri si oameni politici. Dupa care l-a inlocuit din functie pe Grecea. Totusi, scandalul a dus si la schimbarea sefului UM 0962 Neamt, colonelul Ouatu. Tot in sedinta de joi, guvernul l-a numit si pe Eugen Serbanescu in functia de consul general al Romaniei la Los Angeles, in SUA. LUCIAN PURCAREANU AFP si-a luat stirea inapoi Agentia France Presse a anulat vineri stirea de joi, potrivit careia un roman care solicitase viza canadiana l-a acuzat pe prim-vicepresedintele ApR, Viorel Catarama, de implicare intr-un asasinat, inlocuind-o cu alta. In varianta de vineri, stirea AFP nu mai contine numele lui Catarama. Joi dupa-amiaza, liderul ApR a reactionat prompt, anuntind imediat dupa difuzarea informatiei ca da in judecata AFP, urmind sa solicite daune in valoare de 25 de milioane de dolari. Din cauza ca stirea a provocat neplaceri in familia lui Viorel Catarama, este aproape sigur ca liderul ApR nu va renunta la procesul intentat AFP. ( D.V. ) Iliescu s-ar plimba cu barca Au trecut multi ani de cind s-a urcat ultima data intr-o canoe, si lui Ion Iliescu ii este dor de o plimbare pe apa. Ultima saritura in barca a facut-o acum cinci ani, asistat de caiacistul Aurel Vernescu, si acum se gindeste sa incerce noile ambarcatiuni ale lotului national de caiac-canoe. Presedintelui Romaniei i s-a oferit prilejul de a rememora pasiunea sa pentru sporturile nautice la sfirsitul saptaminii trecute, cind a facut o vizita de lucru la baza de antrenament a lotului national de caiac-canoe. Pasiunea lui Iliescu nu este una oarecare, ci vine din trecut, adica dinainte de 1989, cind, timp de zece ani, a fost presedintele Federatiei Romane de Caiac-Canoe. Perioada pe care o considera "o experienta de viata interesanta". Pe malul lacului Snagov si la "botul" unei canoe, cu mina pe o pagaie, Iliescu a alunecat simbata trecuta spre dizertatii filozofico-sportive, amintind ca "sportul de performanta presupune sacrificii si daruire, dar care nu se finalizeaza intotdeauna cu satisfactii". CRISTIAN OPREA Fotbalul e mai complicat decit geologia Emil Constantinescu a calcat strimb pe gazon Emil Constantinescu a facut o escala la Arad, la finele saptaminii trecute, in drum spre Cehia. Fostul presedinte a facut un scurt antrenament de fotbal pe un teren din Arad, pentru a fi in forma in perspectiva unui meci pe care urmeaza sa-l dispute in Cehia. Dupa citeva suturi la poarta, fostul presedinte a calcat strimb si s-a ales cu o usoara entorsa la glezna, tratata cu operativitate de un medic ortoped aradean. Emil Constantinescu a mai fost protagonistul unei faze asemanatoare pe vremea cind era sef al statului, intr-o incercare de a juca mingea in timpul unei vizite la lotul national. SORIN TROCAN Bref Andrei Chiliman isi deschide birou parlamentar la Braila Andrei Chiliman, deputat PNL de Bucuresti, a confirmat, la sfirsitul saptaminii trecute, ca in luna august va deschide la Braila un birou parlamentar, in acest fel brailenii putindu-si indrepta petitiile si catre un parlamentar din opozitie. Anuntul a pus pe jar PSD-ul, senatorul Viorel Balcan apreciind ca ilegala intentia liberalului. "In privinta deschiderii unui cabinet parlamentar la Braila, mi se pare ilegal, in sensul ca din ce bani se vor suporta cheltuielile unui cabinet, e vorba despre intretinere, chirie, curent, energie, apa etc?", a declarat Balcan ziaristilor braileni. In replica, Andrei Chiliman "i-a luat piatra de pe inima" senatorului PSD afirmind ca toate chelturielile le va suporta din propriul buzunar, pentru acest birou urmind sa nu se faca vreun decont la Camera Deputatilor. ( S.C.I. ) Ungaria pune la treaba Comisia de la Venetia Comisia de la Venetia pentru Democratie prin Lege, din cadrul Consiliului Europei, a decis initierea unei ample analize la nivel european privind protectia minoritatilor. Decizia vine ca urmare a scandalului pe tema statutului maghiarilor, la propunerea ministrului ungar de externe, Janos Martonyi. Conform MTI, purtatorul de cuvint al lui Martonyi, Gabor Horvath, a declarat ca, prin propunerea elaborarii acestei analize, Ungaria vrea sa demonstreze ca Legea privind statutul maghiarilor nu este unica in Europa. ( T.G. ) Presedintele combate "teoriile staliniste" Presedintele Ion Iliescu a declarat ieri ca lansarea teoriei existentei unei limbi moldovenesti, diferita de cea romana, urmareste realizarea unor interese de deznationalizare a romanilor. Pentru a fi mai convigator, seful statului a indicat si sursele unor asemenea teorii: "Ideea nasterii unei noi natiuni, cea moldoveneasca, porneste de la o teorie stalinista". Iliescu e de parere ca toti locuitorii Basarabiei si ai Ucrainei care vorbesc limba romana sint romani. Numai ca, a avertizat el, se incearca slabirea constiintei de sine a acestora. Presedintele a revenit la teoria sa pe care a expus-o inca de la discursul investiturii sale in parlament, aratind ca Republica Moldova este al doilea stat roman. ( C.O. ) [19][pl.dll?rid=expresro] 