 Pentru ca bancile de economii sint institutii "providentiale", Cancelarul Schroeder sustine prezenta statului in piata financiara In conditiile in care exista riscuri asociate globalizarii, iar sectorul financiar international, care trebuie sa sustina dezvoltarea economica si crearea locurilor de munca, este subiectul unor puternice transformari, bancile de economii, daca vor sa-si pastreze identitatea, trebuie sa-si reaminteasca rolul social pe care-l au, a declarat cancelarul german Gerhard Schroeder, la inchiderea Congresului Mondial al Bancilor de Economii, desfasurat saptamina trecuta la Berlin. Schroeder a sustinut un discurs incendiar in fata a peste 2.000 de presedinti de banci de economii din intreaga lume, sositi in cel mai "newyorkez" oras european, pentru a defini noile tendinte ale acestui sector financiar inca dominat de stat. Pentru foarte multi bancheri, oricare ar fi fost politicile financiare din propria tara, decizia guvernului german de a se retrage din piata financiara, deci de a accepta privatizarea acestui sistem impresionant de 600 de banci, ar fi insemnat un puternic semnal, care risca a fi imitat. De altfel, dilema, privatizare sau continuarea implicarii statului in acest sector, domina de citeva luni si peisajul bancar romanesc, unde autoritatile au dat semnale potrivit carora sint dispuse sa privatizeze singura banca de economii din tara, Casa de Economii si Consemnatiuni (CEC). Iata insa ca, in opinia autoritatilor din Berlin, bancile de economii ramin entitati publice, desi au existat presiuni atit dinspre Uniunea Europeana, cit si dinspre marile corporatii financiar-bancare aflate in expansiune si in continua cautare de clienti. In vreme de criza, IMM-urile sint mai stabile ca marile corporatii "In pietele financiare, in vreme de criza, cind institutiile private devin insolvabile, atunci piata se sprijina pe institutiile publice", a observat Schroeder. Mai mult, avertizeaza Schroeder, "un sector sanatos al intreprinderilor mici si mijlocii este mult mai rezistent la crize decit marile corporatii". "Dam acest mesaj tehnocratilor din Bruxelles: sa incercam sa intelegem ca bancile de economii sint structuri publice providentiale", a adaugat Schroeder. Mai mult, cancelarul german a spus ca intreprinderile mici si mijlocii, care primesc de la bancile de economii doua treimi din credite, depind de sfatul si sustinerea acestor entitati bancare, indispensabile ca parteneri. "De aceea, statul nu va da inapoi din piata financiara, pentru strategiile de dezvoltare privind constructiile, transporturile, utilitatile publice ar fi in pericol", a avertizat Schroeder. In plus, cancelarul german a remarcat tendinta de adaptare a bancilor la "noua economie", adaptata la revolutia Internetului, cu e-banking, urmata de altfel si de bancile de economii, dar a observat realist ca "nu toti pensionarii sint familiarizati cu Internetul". " Pensionarii, locuitorii din zonele rurale au dreptul la servicii financiare, de aceea este important ca aceste structuri bancare publice sa poata opera si in viitor", a adaugat Schroeder. Obiective comune Prezentind apoi bancherilor proiectul bugetului Germaniei pentru anul fiscal 2001, cancelarul a afirmat ca reforma fiscala va reduce povara taxelor asupra celor cu venituri mici si medii, cu scopul de a creste puterea de cumparare si, implicit, posibilitatea de a economisi. Ascultind povestea proiectului de buget de stat (cu deficit decent), deja finalizat in traditia disciplinei nemtesti, pluteste banuiala ca autoritatile de la Berlin sint in armonie cu FMI sau Banca Mondiala. Germania insasi intentioneaza sa absoarba investitii straine si, pentru a le captura, intentioneaza "sa reduca, gradual, in urmatorii cinci ani, taxele corporatiste la un nivel atractiv". O alta problema comuna este rezolvarea valului masiv de pensionari pe care-l anticipeaza cresterea demografica. Spre deosebire insa de autoritatile de la Bucuresti, care vorbesc insistent de beneficiile sistemului privat de pensii, Schroeder a explicat clar ca, "daca sistemul de pensii se va modifica usor, alaturi de sistemul de repartitii traditional vom avea sistemul de capitalizare privata. Deci pensiile de stat vor fi completate, nu inlocuite, si trebuie sa gindim sistemul adecvat", a spus acesta. In final, observind ca un obiectiv de forta al autoritatilor de la Berlin este reducerea somajului, cu un recul estimat la 3,5 milioane de someri in anul viitor si o coborire sub trei milioane in 2002, rolul finantarilor intreprinderilor mici si mijlocii, exercitat de bancile de economii, este esential. In esenta, Schroeder a exprimat in fata bancherilor relativ ingrijorati cam ceea ce doreau sa auda. "Sa nu uitam ca, in peisajul financiar global, in viitor, nu vor exista exclusiv fuziuni intre marile corporatii bancare private", a observat Chris De Noose, presedintele board-ului Institutului Mondial al Bancilor de Economii. "Bancile de economii trebuie sa colaboreze pentru a crea o globalizare cu fata umana, pentru ca in acest proces sensibil la modernizare vor fi multi oameni lasati pe dinafara", a adaugat De Noose. "Secolul XXI va fi definit de societatea civila si noi putem contribui prin eficienta, exercitind functia de coeziune sociala si transferind o parte din surplus spre obiective sociale", a adaugat, in final, Manuel Pizarro Moreno, presedintele Institutului Mondial al Bancilor de Economii. LIDIA MOISE, Berlin Camioanele Renault, in premiera pe piata romaneasca Compania "Renault" va lansa la Cluj-Napoca, in zilele de 4 si 5 iulie, in premiera pentru Romania, oferta sa de camioane. "Renault Vehicule Industriale", divizia de camioane a producatorului francez, a luat recent decizia de a intra pe piata romaneasca si va prezenta modelele Magnum, Premium si Mascote, pe motorina, care corespund normelor Euro II, precum si vehicule Kerax, realizate special pentru utilizarea in industria constructiilor. Camioanele beneficiaza de doi ani garantie, fara limita de kilometri, iar pentru coroziunea tablei sase ani garantie, de service specializat. Achizitionarea camioanelor se poate face pe loc sau in leasing cu finantare proprie prin intermediul societatii "Leasing Dacia Feleac". Ovidiu Turcu, din partea "Dacia Service Cluj Feleac", unic reprezentant al "Renault Vehicule Industriale" pe Transilvania, a declarat ca spera ca in acest an sa vinda cel putin 30 de camioane Renault. "Renault Vehicule Industriale" este printre primii trei producatori de camioane din lume, fiind prezenta in 75 de tari, cu 1.400 sucursale si dealeri in Europa si peste 800 in America. BOGDAN STANCIU Impozitul pe venitul global este o ecuatie cu multe necunoscute Chiar daca este sfatuit prost de catre un functionar al MF, tot contribuabilul este vinovat Ministerul Finantelor a comunicat ca in acest an, tinind cont de faptul ca este primul an de aplicare a impozitului pe venitul global, nu se vor aplica majorari de intirziere, amenzi sau alte sanctiuni pentru diferentele de impozit pe veniturile din salarii si din pensii rezultate din interpretarea legislatiei. "Ingaduinta" Ministerului Finantelor survine dupa sesizarea unor specialisti straini care au observat ca in legislatia autohtona nu s-a prevazut (asa cum ar fi normal) modalitatea prin care un contribuabil este protejat in momentul in care a completat eronat declaratia de impunere si a achitat gresit darile catre stat ca urmare a informatiilor primite de la un functionar al MF imputernicit sa ofere asistenta. MF a fost sesizat ca, in cazul in care contribuabilii vor fi sfatuiti eronat de catre functionarii ministerului, cei care vor suporta rigorile legii vor fi tot platitorii de impozite. Desi nu au precizat cind, oficiali ai MF au declarat ca vor introduce o prevedere in textul legii care sa permita opozabilitatea sfaturilor unui functionar din minister in momentul existentei unor posibile litigii cu un contribuabil. MF a uitat de "creditul fiscal" In actuala forma a actului normativ care reglementeaza impozitul pe venitul global mai exista si alte omisiuni care vin in defavoarea contribuabilului. Astfel, cei care au conceput Ordonanta de Urgenta 73/1999 privind impozitul pe venitul global au "uitat" sa introduca notiunea de "credit fiscal". Despre ce este vorba? In momentul in care un contribuabil a achitat o suma mai mare in contul taxelor si impozitelor datorate statului, acesta nu primeste o bonificatie pentru suma platita in avans. In schimb, in momentul in care un contribuabil nu-si achita integral, la termenele stabilite, darile catre stat lui i se aplica zilnic majorari de intirziere. Chestionati in legatura cu aceasta omisiune, oficiali ai MF au aratat ca acei contribuabili care au achitat mai mult in contul impozitelor si taxelor datorate statului au posibilitatea de primi anumite compensari in luna imediat urmatoare celei la care a fost sesizata diferenta. Recunoscind faptul ca in alte state exista notiunea de "credit fiscal", oficialii MF au aratat ca si in Romania aceasta practica va fi implementata cit de curind. Incurajarea nemuncii Unul dintre punctele considerate slabe de catre specialistii occidentali care s-au ocupat cu asistenta in implementarea impozitului pe venitul global este si acela conform caruia prin prevederile impozitarii globale a veniturilor, MF incurajeaza nemunca. Sursele citate ne-au declarat ca nu este normal ca un contribuabil cu un salariu brut de aproximativ 5 milioane de lei lunar, dupa ce plateste toate darile catre stat, sa primeasca in mina cu 26% mai putin, in vreme ce alt contribuabil care a cistigat la un joc de noroc un premiu care depaseste 3 milioane de lei sa fie impozitat cu numai 10%. OVIDIU ZARA Incepind de miine, "Evenimentul zilei" explica cum se aplica impozitul pe venitul global Tinind cont de numeroasele scrisori primite de la cititori, "Evenimentul zilei" va initia, incepind de miine, o noua rubrica in care vor fi prezentate unele dintre solutiile generale privitoare la problematica privind impozitul pe venitul global. In afara unor explicatii extrem de necesare contribuabililor, Ev.Z. va prezenta si interviuri in exclusivitate cu oficiali ai Ministerului Finantelor care vor avea darul de a da o mina de ajutor oricarui contribuabil. "Meteorologul" futures anunta o vara fierbinte La 31 august, 1 dolar=22.330 lei In ultima sedinta de tranzactionare din luna iunie a bursei la termen din Sibiu, dolarul american a fost cotat pentru data de 31 iulie a.c. la nivelul de 21.775 lei, ceea ce presupune o depreciere a monedei nationale de aproximativ 2 la suta. Pentru sfirsitul lunii august, moneda americana a fost cotata, pe piata sibiana, la 22.330 lei. In ceea ce priveste raportul leu/euro, preturile de cotare sint de 20.800 lei/euro, cu scadenta in luna iulie, si 21.181 lei/euro, cu scadenta in septembrie. Pretul de cotare a contractului futures euro/dolar cu scadenta in luna iulie este 0,96. Luna trecuta s-a remarcat printr-o lichiditate de exceptie, cu 835 de tranzactii futures, mai mult cu 38 la suta decit in luna mai, marcind interesul vizibil de care se bucura perspectivele de investitie si protectie oferite de aceasta piata. Interesul operatorilor a fost captat, in cea mai mare parte, de piata futures a paritatii euro/dolar. MARIA DANILIUC 