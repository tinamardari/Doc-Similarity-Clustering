 Monument pentru magarul calare pe magarul calare ______________________________________________________________________ Sinistrul personaj a triumfat! Cu o coplesitoare sustinere, Dumitru Dragomir a fost reales presedinte al Ligii Profesioniste de Fotbal. Opinia publica si, mai ales, iubitorii sportului-rege indura astfel cel mai violent afront. Ei nu stiu sa invirta, sa cada mereu in picioare, ei nu stiu sa scuipe, nu stiu sa supravietuiasca! Vor inghiti in continuare ce le ofera Cooperativa. Vor juca rolul de umplutura al celor care trebuie sa se bucure de un rezultat stabilit cu doua zile inainte. Vor pierde timp privind emisiunile cu Minte Schioapa facind judecati sau perorind despre curatenie morala si reusita in viata. Ne vom obisnui cu el ca si cu un neg urit si scirbos crescut pe nasul romanilor. Ne vom duce crucea in risul abia strunit al functionarilor internationali care trebuie sa dea mina cu acest reprezentant al mahalalei. Atit are si atit poate Romania sa dea! Nu avem voie sa protestam, nu avem voie sa ne plingem, pentru ca l-am imbratisat! Nu toti, numai presedintii de club! Atunci de ce-i iubim pe acestia, doar pentru ca, invirtind blatul si banul necurat, tin in viata, prin respiratie artificiala, niste echipe care ar trebui sa joace numai prin judet sau in campionatul postasilor? Realegerea lui Dumitru Dragomir pune nerusinarea pe post de prima valoare in fotbalul romanesc. Face de ris si Romania, si impinge in noroi putinele sperante ca va reveni vreodata o vreme in care oamenii de calitate vor fi acceptati la virf. Nu doar in fotbal! Aberatia de la Liga baga in noi spaima pentru toate domeniile. E un semn ca vin timpuri mai blestemate decit au fost. Sprijinul colectiv pentru victoria nimicului abia a inceput. Daca vrem sa ne salvam linistea, ar trebui sa inchidem ochii. Sa uitam de fotbal. Sa ne reorientam pasiunile spre oina, spre lupte, spre Nurofen! Sau sa cerem federatiei internationale sa organizeze un campionat al pelticilor si unul al oamenilor cu obraz. Daca un asemenea criteriu e greu de aplicat, n-au decit sa faca unul pentru handicapati, altul pentru antisemiti si, intr-o categorie "Onoare", sa joace fotbal cine vrea s-o faca de placere. Sau sa expedieze o recomandare prin care Romania sa poata organiza doua campionate paralele. Unul cu cei care au facut puscarie, cu barbugii si cu circiumari, cu traficanti de tigari si alcool, iar restul sa joace intr-o liga a fotbalului feminin. Steaua si Universitatea Craiova sa participe la amindoua, Steaua urmind sa joace un meci pe teren, altul intr-o circiuma a lui Viorel Paunescu. Antrenamentele vor fi conduse de Victor Piturca dintr-un cazino. Ca sa nu mai vindem cititorilor iluzia ca in fiecare etapa s-au desfasurat meciuri adevarate, iar nu tirguieli, ziarele nu vor publica decit scorurile finale si sumele pe care au fost negociate. Sau, mai bine, din banii obtinuti pe vinzarile din Cooperativa sa se cumpere publicitate. Paginile de sport din ziare, pentru ca nu vor mai prezenta intreceri sportive, ci "afaceri", vor deveni pagini de publicitate sportiva. Plata la centimetru, fotografia la color, banii cu TVA! Avind in vedere faptul ca presedintele Ligii ar putea deveni si parlamentar roman, campionatul primei divizii ar putea trece direct sub obladuirea parlamentului. In fiecare judet, alesii poporului vor trebui sa sprijine echipa locala si sa se arate la meciuri ca semn al dragostei lor pentru locuitorii urbei. Prieteniile dintre echipele Cooperativei se vor lega in functie de partidele politice. Steaua si Dinamo vor avea in frunte cite un ministru. Rapidul, nu. Pe banii Transporturilor trebuie sa mai ramina si un om de afaceri ca reprezentant al poporului entuziast, mai ales al giulestimii sarace. Sa aiba si ea un model la care sa aspire. Cooperativa va fi integrata parlamentului. Mafia din fotbal va fi preluata de politie. Arbitrajele se vor muta la Parchet. Comisia de Disciplina, la Justitie. Dementa ar putea lua si alta forma, dupa bunul plac al celui care conduce orchestra. "Sa fi suporter pentru fotbalul romanesc" merita scris si in Constitutie. Obligatia de a merge la meciuri sa fie mai importanta decit dreptul la vot. Cu tabel si semnatura, mai ceva ca la defilarile de 23 August sau 1 Mai, romanul sa fie obligat cu prezenta la stadion. Si cu trei aplauze la un gol cu capul. Actele echipei Viitorul Scornicesti vor fi pastrate pentru ca Dumitru Dragomir se pregateste sa-si lanseze fiul. Romania, patria absurdului, mai justifica o data opera lui Emil Cioran, decedat inainte de a cunoaste limitele plinsului. _________________________________________________________________ 