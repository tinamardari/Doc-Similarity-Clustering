 In ultimul deceniu, doi selectioneri au fost schimbati dupa infringeri la trei goluri diferenta BOLO(VA)NI Echipa nationala de fotbal a Romaniei a inceput penibil campania de calificare pentru Campionatul Mondial din 2002. Dupa o victorie chinuita pe propriul teren, 1-0 cu Lituania, selectionata lui Bölöni s-a acoperit de ridicol simbata seara, pe stadionul "San Siro" din Milano. Italia ne-a invins cu 3-0, dar diferenta putea fi mult mai mare. Va reamintim ca in ultimul deceniu doi antrenori ai nationalei au fost schimbati dupa infringeri asemanatoare: Constantin, in 1990, 0-3 cu Bulgaria, si Dinu, in 1992, episodul Kosice, singurul care a scapat, ca sa zicem asa, fiind Anghel Iordanescu, dupa 1-4 cu Elvetia la World Cup. Nu stim care va fi soarta lui Ladislau Bölöni dupa rusinea de la Milano, dupa cum nu stim care antrenor roman ar scoate mai mult dintr-o echipa parasita de Hagi si Gica Popescu. Jucatorii trimisi pe teren, cu citeva exceptii, s-au comportat lamentabil, fiind simple jaloane in fata squadrei antrenate de Trapattoni. Italia - Romania 3-0, ce rusine! Nici nu se pornise bine meciul Italia - Romania si deja incepusem sa credem ca avem noroc. Delvecchio facea ce voia pe partea dreapta, Stelea se uita dupa mingi. Una a prins-o pentru ca a centrat italianul prost, a doua, sutata de Totti, i-a facut "otita", dar a trecut pe linga. Norocul ne-a parasit in zece minute, alungat de niste aparatori mai cotemplativi decit japonezii care se plimba prin Piata Domului cu aparatele foto atirnate de git. Filipescu, Belodedici si Chivu s-au repezit spre Totti, iar Inzaghi, nesupravegheat in careul mic, a trimis mingea pe sub portar. Apoi, Super-Marco, cum este alintat Delvecchio de suporterii Romei, a profitat de "gilceava" Filipescu-Belodedici si a inscris de linga ultimul. Meciul Italia - Romania se terminase in minutul 16. Din acel moment, echipa lui Bölöni a inceput sa paseze, dar tot nu s-a apropiat periculos de poarta lui Toldo. Cu doi inchizatori, Lupescu si Gilca (marcaj la Totti), mult prea lenti pentru ce se joaca acum in Europa, nu se putea mai mult. Dorinel Munteanu - care a evoluat pentru Romania mai mult pe banda stinga - s-a straduit sa-l inlocuiasca pe Hagi, dar machedonul nu poate fi inlocuit deocamdata de nimeni. In repriza a doua, "capitanul" a parasit terenul accidentat la genunchi. Stabilirea scorului final a insemnat virful umilintei: Totti a inscris al treilea gol strecurind mingea printre picioarele lui Stelea. In repriza a doua, Bölöni a facut citeva schimbari, dar echipa a jucat la fel de ineficient cum a facut-o si in prima parte. De altfel, Italia nici nu a mai fortat, jucatorii lui Trapatonni dind senzatia ca se menajeaza pentru meciul cu Georgia, o echipa in crestere, care a spulberat Lituania. Romaniei i-au lipsit Hagi si Popescu. Fara ei, echipa se exprima ca si cum ar fi la capatul unui sezon foarte greu, lent, neinspirat, cu prea multe mingi aruncate la intimplare. Mai grav, ii lipseste parca si ambitia de altadata. Evolutia slaba de pe "San Siro" poate avea o explicatie si prin resimtirea socului napraznic al mortii lui Catalin Hildan. Chiar si asa, e greu de acceptat ca fotbalistii romani au contat cit niste pietre de riu in fata vicecampionilor europeni. OCTAVIAN TOPA "Romanii au facut figuratie si s-au intors acasa cu coada intre picioare" Presa italiana a salutat categorica victorie obtinuta de favoriti pe "Giuseppe Meazza", dar tonul general a fost destul de temperat, deoarece toata lumea a remarcat prestatia lamentabila a "tricolorilor". In cronica intitulata "Italia de trei ori, Romania lichidata", cotidianul "Tuttosport" mentioneaza ca "squadra azzurra a ipotecat calificarea la Mondiale, aplicind o lectie dura modestei echipe romane". De-a lungul materialului, toate referirile la "tricolori" sint insotite de aprecieri deloc magulitoare. "Defensiva noastra n-a fost, practic, deloc angajata. Romanii au facut doar figuratie si s-au intors acasa cu coada intre picioare", se constata in comentariul jocului. "Jucatorii nostri au pregatit meciul de asa maniera incit sa scoata maximum posibil cu un efort minim. In mai putin de un sfert de ora, cartile au fost facute, iar Romania s-a trezit incorsetata de propriile defecte. Hagi a lipsit si echipa n-a gasit lumina. Ceea ce si-a propus Bölöni n-a reusit, iar Gilca a incercat in van sa-l blocheze pe Totti". Si mai dureros este faptul ca in cronica publicata de prestigiosul cotidian "La Gazzetta dello Sport" despre echipa Romaniei nu se scrie nici macar un singur rind. Ziaristii italieni lauda schimbarile survenite in componenta trupei lui Trapattoni, cresterea potentialului ofensiv si mentalitatea de invingator. Spre deosebire de alte dati, despre adversari nu se mai pomeneste nimic cu acesta ocazie. Italienii i-au dat nota 5 lui Bölöni In caseta tehnica a partidei, cronicarii de la "Tuttosport" i-au considerat pe Maldini si pe Totti drept cei mai buni jucatori de pe teren, acordindu-le nota 8. In replica, jumatate dintre fotbalistii romani au primit nota 5 - cel mai mic calificativ acordat la acest meci. Sugestiv pentru penibilul de care s-au acoperit "tricolorii" este faptul ca portarul gazdelor nu a primit nici o nota, considerindu-se ca acesta nu a fost pus nici o clipa in pericol de atacantii adversi. Iata evaluarea protagonistilor efectuata in "Tuttosport". ITALIA: Toldo (fara nota, nu a avut ce apara) - Cannavaro 6, Nesta 6,5, Maldini 8 - Di Livio 7, Albertini 6,5, Totti 8, Fiore 6,5 (min. 54 Pancaro 6), Coco 6,5 - F. Inzaghi 7 (min. 80 Del Piero), Delvecchio 7,5 (min. 70 Gattuso). Antrenor: Trapattoni 7 ROMANIA: Stelea 5 - Petrescu 5 (min. 46 Contra 5,5), Filipescu 5,5, Belodedici 5, Chivu 6, Rosu 5 - Gilca 5,5, Lupescu 6, Dorinel Munteanu 5,5 (min. 62 Catalin Munteanu 5,5) - I. Ganea 5,5, V. Moldovan 5 (min. 57 Mutu 5). Antrenor: Bölöni 5 MATEI UDREA Constantin, Dinu si Bölöni Esecul de la Milano a pus capat unei invincibilitati de cinci ani a "tricolorilor" in partidele din grupele preliminare ale competitiilor majore. Ultima infringere suferita de Romania in aceasta faza dateaza din octombrie 1995, 1-3 la Bucuresti cu Franta. Acel rezultat nu ne-a afectat insa pentru ca formatia antrenata pe atunci de Anghel Iordanescu a cistigat grupa si s-a calificat la turneul final al Campionatului European din Anglia. Meciul cu Franta, din '95, a fost si ultimul in care "tricolorii" au primit trei goluri pe parcursul a 90 de minute. Seria neagra nu se opreste aici. In ultimul deceniu, Romania n-a pierdut la trei goluri diferenta decit de trei ori: 0-3 cu Bulgaria in septembrie '90, la Bucuresti, in preliminariile Campionatului European din 1992; 2-5 cu Cehoslovacia in iunie Ô93, la Kosice, in preliminariile Cupei Mondiale din 1994 si 1-4 cu Elvetia, in iunie Ô94, la Detroit, la turneul final al Cupei Mondiale din 1994. De fiecare data cind s-a inregistrat o astfel de contraperformanta in preliminarii, antrenorii au platit cu capul: esecul din '90 a dus la destituirea lui Gheorghe Constantin, iar cel din Ô93 a fost urmat de plecarea lui Cornel Dinu. Ramine de vazut, acum, daca Bölöni va fi mai norocos decit predecesorii sai. Toldo: "La meciul asta am stat degeaba" Paolo Maldini a devenit, dupa intilnirea cu Romania, noul detinator al recordului de meciuri jucate in "squadra azzurra". Fundasul milanez a evoluat simbata pentru a 113-a oara in nationala Italiei Giovanni Trapattoni, antrenorul Italiei, a fost indulgent cu "tricolorii". Batrinul Trap a incercat sa gaseasca scuze pentru evolutia penibila a adversarilor: "Romania nu este aceeasi echipa fara Hagi si Gica Popescu. In plus, noi am facut asta-seara un meci mare". Doar citeva fraze mai apoi, caracterizindu-l pe debutantul Coco, selectionerul Italiei s-a exprimat foarte plastic: "N-a avut emotii si, practic, a masacrat flancul lor sting" In tribunele stadionului "Giuseppe Meazza" a fost prezent si Gica Popescu, omul a carei lipsa s-a facut simtita din plin in centrul defensivei "tricolore". Fostul international venise in Italia pentru a se trata la un doctor De bun-simt s-a dovedit Francesco Toldo, portarul italienilor. Interpelat de ziaristi dupa meci, acesta a refuzat, modest, sa dea declaratii. "Ce pot sa va spun eu? La meciul asta n-am avut ce face, am stat degeaba. Cred ca ar trebui sa vorbiti cu baietii care au marcat. Ei merita sa apara in ziare". Ieri a fost inmormintat un ciine rosu adevarat Cataline, Dumnezeu sa te odihneasca! De iertat, nu are ce... Fotbalistul Catalin Hildan a fost inmormintat, ieri, la Branesti. Cauza mortii sale pe terenul de joc, la numai 24 de ani, ramine deocamdata invaluita in mister. Catalin a fost unul dintre cei mai buni fotbalisti ai lui Dinamo, echipa care anul trecut a cucerit titlul national. Profund atasat culorilor clubului sau, s-a facut remarcat printr-o mare capacitate de efort si printr-o buna disciplina tactica. A fost selectionat la echipa nationala si se anunta ca una dintre marile promisiuni ale fotbalului nostru. Moartea sa a socat opinia publica si a lasat un gol imens in sufletele noastre. Catalin Hildan a fost un tinar deosebit, cei care l-au cunoscut neputind sa-i reproseze vreodata ceva. Cataline, Dumnezeu sa te odihneasca! De iertat, nu are ce... EVENIMENTUL ZILEI Mitica si Pinalti, solutii pentru selectioner Ani la rindul am tot scris ca fotbalul romanesc fara echipa nationala inseamna, in cel mai fericit caz, compromisul mediocritatii. In cel mai nefericit, e treaba Parchetului. Zece ani, generatia "Hagi" a facut totul. Calificari la campionatele europene si mondiale, milioane de dolari, imagine. In spatele efortului deosebit al celor mai buni fotbalisti din istorie a aparut, la inceput timida, cea mai rapace generatie de conducatori. Zimbind parsiv-umila in primii ani, gasca oamenilor de "futbol" - iesiti care din puscarii, care din unitati militare, care din tenebrele ciudatului melanj "ban public-economie de piata" - s-a "intarit" intr-un cincinal de tranzitie cit alta in zece! Sarabanda meciurilor trucate i-a umplut buzunarul fara fund cu multi arginti. Catarati pe spinarea rezultatelor exceptionale ale "minunatilor baieti" de la echipa nationala, oamenii de "futbol" au construit incet-incet un sistem deosebit de profitabil pentru ei, dar falimentar pentru sportul cel mai indragit in Romania. Pentru a nu avea probleme, au umplut avioanele-charter de "deplasari" cu politicieni dispusi - contra unor protocoale de gradul "zero" - sa inchida si ochii altora. Cind adevarul nu a mai putut fi ascuns, echipele de cluburi romanesti transformindu-se in sparring-partner-i prin cupele europene pentru te miri ce islandezi, norvegieni sau polonezi, generatia "Hagi" a sarit in apararea fotbalului. Oamenii de "futbol", deveniti "puternici" pe spatele unui campionat fara putere, au reactionat de aceasta data dur. Cu amenintari de genul "las' ca spunem noi citi bani ati cistigat din fotbal" si cu santaje ridicole ca acela la care a fost supus Gica Popescu, au reusit sa-i faca pe cei doi cumnati sa plece scirbiti de la echipa pentru care si-au sacrificat tineretea. Rezultatul s-a vazut: singurul jucator pe care a putut sa-l dea fotbalul intern nationalei este batrinul Belodedici! Acum, cind generatia "Hagi" si-a tocit armele, singura alternativa a selectionerului ramine convocarea lui Mitica si a lui Pinalti. Amindoi au jucat "futbol", ce daca doar in Divizia C, sint descurcareti, apar pe la emisiuni, au relatii si fabrici de mobile. Ar putea sa le construiasca niscavai casute de vacanta lui alde Trapattoni si Maldini, mai cad la pace cu vecinii, si uite asa poate terminam grupa in spatele Italiei, Georgiei si Ungariei. Vom fi, insa, inaintea Lituaniei si aceasta poate fi considerata, nu-i asa, o "performanta". Pe Gica Hagi, care la 35 de ani cistiga Cupa UEFA cu Galatasaray, l-au pus "strategic" in cartea de istorie ca sa-si faca ei blaturile. OCTAVIAN TOPA Inter Sibiu s-a desfiintat! Divizia B la fotbal a consemnat, simbata dimineata, o noua schimbare de lider in Seria I, dupa disputarea meciurilor din etapa a noua. De asemenea, incepind de vineri echipa Inter Sibiu s-a desfiintat, locul acesteia in Seria a II-a fiind luat de Sport Club Municipal Sibiu, grupare patronata de Consiliul Local al urbei transilvanene. Va prezentam rezultatele inregistrate simbata in esalonul secund. SERIA I : Metalul Plopeni-Farul Constanta 2-1, Callatis Mangalia-Apemin Borsec 2-0, Fulgerul Bragadiru-Poiana Cimpina 4-0, Tractorul Brasov-Precizia Sacele 2-1, Juventus Colentina-FC Onesti 2-0, "Poli" Iasi-Diplomatic Focsani 0-1, Cimentul Fieni-ARO Cimpulung 0-3, Sportul Studentesc-Midia Navodari 1-0 si Laminorul Roman-Metrom Brasov 2-1. Pe primul loc a trecut Sportul Studentesc, cu 19 puncte. Locul secund este ocupat de Diplomatic Focsani, cu 18 puncte. SERIA A II-A : ASA Tg. Mures-FC Baia Mare 1-1, Corvinul Hunedoara-FCM Sibiu 1-1, Cetate Deva-FCM Rimnicu-Vilcea 3-2, UM Timisoara-FC Extensiv 3-1, CSM Resita-Pandurii Tg. Jiu 1-1, Drobeta Tr. Severin-Electroputere Craiova 2-1, Olimpia Satu Mare-Apulum Alba Iulia 3-1, Jiul Petrosani-UT Arad 1-2 si FC Bihor-"Poli" Timisoara 0-0. UMT a acumulat 22 de puncte, consolidindu-si pozitia de lider. Pe locul doi a ramas FC Baia Mare, cu 20 de puncte. Scandalul "Chivulete - patru fete" s-a terminat prost pentru Romania Ceahlaul, cinci ani afara din Europa! Clubul Ceahlaul Piatra Neamt a fost suspendat din competitiile europene pentru cinci ani, a anuntat vineri Comisia de Disciplina a UEFA. Aceasta pedeapsa vine in urma anchetei initiate de forul european dupa scandalul iscat la partida de Cupa Intertoto, din 15 iulie, dintre moldoveni si Austria Viena, cind arbitrii francezi au anuntat observatorul meciului ca gazdele le-au oferit prostituate. De asemenea, UEFA a mai dictat cite un an de suspendare din orice competitie europeana pentru presedintele Gheorghe Stefan si pentru arbitrul Florin Chivulete, insotitor al brigazii franceze la acel meci. BOGDAN GHEORGHE "Comisarul" Ion Moldovan a dat lectii italienilor "mici" Tineret, mindria tarii Echipa nationala de tineret a Romaniei a reusit vineri seara, la Novarra, sa obtina un rezultat de egalitate, 1-1, in compania formatiei similare a Italiei. Este o performanta notabila pentru elevii lui Ion Moldovan, fiindca italienii sint campioni europeni "en titre" la acest nivel, ei obtinind suprematia continentala chiar in vara acestui an. "Tricolorii" mici au inceput cu mult curaj meciul, surprinzind asistenta printr-un joc ofensiv si spectaculos. Cernat a executat bine o lovitura libera din preajma careului, in minutul 3, dar portarul Rossi s-a opus deschiderii scorului. Patru minute mai tirziu, Codrea a sutat si el spre poarta italienilor, iar goal-keeper-ul "squadrei azzurra" s-a intrebuintat serios pentru a trimite in corner. Norocul le-a suris fotbalistilor nostri in minutul 22, cind Dolha l-a faultat, in careu, din pozitie unu la unu pe Colombo, dar arbitrul englez a facut semn ca jocul poate continua. Doua minute mai tirziu, inceputul curajos de meci al romanilor a fost rasplatit, Marius Niculae reusind sa deschida scorul printr-o lovitura de cap, dupa o centrare perfecta a suceveanului Daniel Balan. Acelasi Niculae a mai ratat o ocazie mare la poarta lui Rossi, iar repriza s-a incheiat cu romanii tot in atac, Neaga si Dragan fiind protagonistii a doua faze care puteau decide meciul in favoarea noastra. In partea a doua, Ion Moldovan a comandat replierea, eficientul presing efectuat de atacanti si mijlocasi disparind aproape complet. Fotbalistii nostri s-au masat in apropierea portii excelentului Dolha, asteptindu-i pe italieni. Tactica s-a dovedit gresita, fiindca elevii lui Tardelli, ajutati de arbitrul Dunn, care nu a vazut doua henturi consecutive ale atacantilor "squadrei azzurra", au cotropit careul nostru, Maresca reusind sa egaleze. Finalul a apartinut italienilor, insa fundasii nostri au inchis perfect culoarele spre poarta, pastrind scorul inregistrat pe tabela de marcaj. Un rezultat foarte bun, care putea fi chiar excelent, dar nu trebuie uitata valoarea adversarului. Unul care nu a mai pierdut puncte pe teren propriu de pe vremea lui Cesare Maldini, in campania de calificare la Campionatul European din 1998. Cotidianul "Gazzetta dello Sport" lauda echipa noastra, in special pe Niculae, Cernat si Balan. Jurnalistii italieni, care nu vazusera inca meciul echipelor mari, apreciau ca "Romania under 21 este leit nationala de seniori: riguroasa din punct de vedere tactic, extrem de tehnica, atenta in aparare si cu jucatori capabili sa schimbe soarta unui meci. Concluzia presei italiene este ca Romania a intrat in cartile pentru calificarea la Campionatul European din 2002, meciul decisiv din aceasta grupa fiind programat la Bucuresti, pe 27 martie 2001, intre nationala noastra si cea a italienilor. BOGDAN GHEORGHE Anglia s-a despartit de "Templul fotbalului" cu o infringere Tragedie pe "Wembley" Pe o ploaie mocaneasca, care nu s-a oprit nici un moment, nationala Angliei si-a luat adio de la miticul stadion "Wembley" cu un esec, 0-1, impotriva unui rival traditional, Germania. Ultima partida disputata in "Templul fotbalului" a debutat nefast pentru gazde, care s-au vazut conduse dupa numai 14 minute, in urma unui sut expediat, din lovitura libera de la 25 de metri, de mijlocasul lui FC Liverpool, Dietmar Hamann. Fostul adversar al Rapidului a surprins defensiva engleza si pe portarul Seaman printr-o executie rapida, la coltul lung. In ciuda dominarii ulterioare a "leilor", care au ratat prin Beckham, Owen si Barmby bune situatii de a egala, nemtii au reusit sa pastreze avantajul luat si au devenit singura nationala din lume care a invins Anglia de patru ori pe "Wembley". La finele jocului, vizibil afectat de infringere, Kevin Keegan si-a anuntat demisia din functia de selectioner. "N-a fost o decizie usor de luat, dar consider ca nu mai pot face fata la un asemenea nivel. A trebuit sa fiu sincer cu mine si sa recunosc lucrul acesta", a declarat Keegan, care a mai adaugat ca are de gind sa petreaca mai mult timp in sinul familiei. Pentru jocul de miercuri cu Finlanda, contind tot pentru preliminariile Campionatului Mondial 2002, nationala Angliei va fi antrenata de Howard Wilkinson, urmind ca federatia de la Londra sa desemneze la finele acestei saptamini un nou selectioner. Cel mai probabil, acesta va fi Terry Venables. Cit despre stadionul "Wembley", demolarea acestuia va incepe luna viitoare, noua arena, care va avea 90.000 de locuri, urmind sa fie gata in 2004. SILVIU TANASE Irlandezii confirma startul bun Dupa ce a ratat de putin obtinerea unei victorii in fata Olandei pe "Amsterdam Arena" in meciul de debut al grupei a doua, terminind la egalitate, 2-2, Irlanda a reusit un nou rezultat bun, 1-1, la Lisabona, impotriva Portugaliei. Insa, de data aceasta, "verzii" au avut o mare doza de sansa, Figo si Rui Costa ratind ocazii monumentale pe final de meci. Noroc a avut si Turcia, care a egalat Suedia in minutele de prelungire a jocului de pe "Ullevi" din Stockholm, dintr-un penalty destul de controversat acordat de arbitrul german Hellmut Krug. Preliminariile CM 2002 Grupa 1 Elvetia - Insulele Faroe 5-1 (Zwyssig min. 26, Fournier min. 35, Turkylmaz min. 42, 45, 53 / Petersen min. 4) Luxemburg - Slovenia 1-2 (Strasser min. 46 / Zahovic min. 35, Milinovic min. 37) Iugoslavia - Rusia aminat 1. Slovenia 2 1 1 0 4-3 4p 2. Elvetia 2 1 0 1 5-2 3p 3. Iugoslavia 1 1 0 0 2-0 3p 4. Rusia 1 1 0 0 1-0 3p 5. Faroe 2 0 1 1 3-7 1p 6. Luxemburg 2 0 0 2 1-4 0p Urmatoarele partide: Rusia - Luxemburg; Slovenia - Elvetia (miercuri, 11 octombrie) GRUPA 2 Andorra - Estonia 1-2 (Ruiz min. 90 din penalty / Rein min. 55, Oper min. 64) Cipru - Olanda 0-4 (Seedorf min. 69, 78, Overmars 81, Kluivert 90) Portugalia - Irlanda 1-1 (Sergio Conceicao min. 57 / Holland min. 73) 1. Estonia 3 2 0 1 4-3 6p 2. Olanda 2 1 1 0 6-2 4p 3. Portugalia 2 1 1 0 4-2 4p 4. Cipru 2 1 0 1 3-7 3p 5. Irlanda 2 0 2 0 3-3 2p 6. Andorra 3 0 0 3 3-6 0p Urmatoarele partide: Irlanda - Estonia; Olanda - Portugalia (miercuri, 11 octombrie) Grupa 3 Irlanda de Nord - Danemarca 1-1 (Healy min. 38 / Rommedahl min. 60) Cehia - Islanda 4-0 (Koller min. 18, 41, Nedved 44, 90) Bulgaria - Malta 3-0 (Ivanov min. 40, 62, Todorov min. 89) 1. Cehia 2 2 0 0 5-0 6p 2. Danemarca 2 1 1 0 3-2 4p 3. Irlanda N. 2 1 1 0 2-1 4p 4. Bulgaria 2 1 0 1 3-1 3p 5. Malta 2 0 0 2 0-4 0p 6. Islanda 2 0 0 2 1-6 0p Urmatoarele partide: Malta - Cehia; Danemarca - Bulgaria; Islanda - Irlanda de Nord (miercuri, 11 octombrie) Grupa 4 Suedia - Turcia 1-1 (Larsson min. 69 / Tayfur min. 90 din penalty) Moldova - Slovacia 0-1 (Nemet min. 79) Macedonia - Azerbaidjan 3-0 (Hristov min. 35, 45, Bekiri 74) 1. Slovacia 2 2 0 0 3-0 6p 2. Turcia 2 1 1 0 3-1 4p 3. Suedia 2 1 1 0 2-1 4p 4. Macedonia 2 1 0 1 3-2 3p 5. Moldova 2 0 0 2 0-3 0p 6. Azerbaidjan 2 0 0 2 0-4 0p Grupa 5 Tara Galilor - Norvegia 1-1 (Blake min. 60 / Helstad min. 80) Armenia - Ucraina 2-3 (Petrosian min. 17, 44 / Sevcenko 45, 59, Husin 57) Polonia - Belarus 3-1 (Kaluzny min. 24, 62, 73 / Ridniuk min. 37) 1. Polonia 2 2 0 0 6-2 6p 2. Ucraina 2 1 0 1 4-5 3p 3. Belarus 2 1 0 1 3-4 3p 4. Norvegia 2 0 2 0 1-1 2p 5. Tara Galilor 2 0 1 1 2-3 1p 6. Armenia 2 0 1 1 2-3 1p Urmatoarele partide: Belarus - Armenia; Norvegia - Ucraina; Polonia - Tara Galilor (miercuri, 11 octombrie) Grupa 6 San Marino - Scotia 0-2 (Elliot min. 70, Hutchinson min. 72) Letonia - Belgia 0-4 (Wilmots min. 4, Peeters min. 12, Cavens min. 82, Verheyen min. 90) 1. Scotia 2 2 0 0 3-0 6p 2. Belgia 2 1 1 0 4-0 4p 3. Croatia 1 0 1 0 0-0 1p 4. San Marino 1 0 0 1 0-2 0p 5. Letonia 2 0 0 2 0-5 0p Urmatoarea partida: Croatia - Scotia (miercuri, 11 octombrie) Grupa 7 Spania - Israel 2-0 (Gerard min. 22, Hierro min. 53) Liechtenstein - Austria 0-1 (Floegel min. 28) 1. Spania 2 2 0 0 4-1 6p 2. Austria 1 1 0 0 1-0 3p 3. Israel 2 1 0 1 2-2 3p 4. Bosnia 1 0 0 1 1-2 0p 5. Liechtenstein 2 0 0 2 0-3 0p Urmatoarele partide: Israel - Bosnia; Austria - Spania (miercuri, 11 octombrie) Grupa 9 Anglia - Germania 0-1 (Hamann min. 14) Grecia - Finlanda 1-0 (Liberopoulos min. 59) 1. Germania 2 2 0 0 3-0 6p 2. Finlanda 2 1 0 1 2-2 3p 3. Grecia 2 1 0 1 1-2 3p 4. Albania 1 0 0 1 1-2 0p 5. Anglia 1 0 0 1 0-1 0p Urmatoarele partide: Finlanda - Anglia; Albania - Grecia (miercuri, 11 octombrie) Abracadabra olimpica Mult mediatizata prezentare a sportivilor "tricolori" medaliati la ultima Olimpiada a mileniului a avut loc simbata, in Piata Revolutiei din Bucuresti. Multi romani, in marea lor majoritate rude si prieteni ai sportivilor, au asistat la o ceremonie destul de jenanta. Asa cum ne-a obisnuit, organizatorii au fost pro cu vedetele de a caror viata artistica se ocupa. Astfel, sarbatoarea a avut tenta emisiunii "Abracadabra", cu multi scolari si prescolari, mieunaturi, scheunaturi, hamaituri, in fine, o risipa de copilarie, intr-o cenusie zi de toamna. Iulia, vedeta emisiunilor pentru cei mici, a fost impusa in rolul de maestru de ceremonii, iar imnul de stat a fost gingurit de un cor format in intregime din baieti si fete a caror virsta nu depasea sapte ani. Copie fidela a Mini-Song-ului, grupul "Allegretto" s-a ghidusit melodios in fata sportivilor tepeni de frig. Responsabilii cu intretinerea bunei dispozitii, trupe de muzica in voga (Iris, Holograf, Talisman si Gaz pe Foc) au umplut momentele penibile create cu nonsalanta de announcer-ul festivitatii care a botezat vedetele sportive. Astfel, vocea nevazuta a lansat in eter nume ca Doina Mocanu, in loc de Diana, sau a anuntat-o pe Carmen Bunaciu, ca fiind Doina Melinte. Artistii au facut la greu play-back, unii dintre acestia nici macar nu si-au dat silinta sa mimeze cuvintele sau sa scoata guma de mestecat din gura. Un alt moment considerat penibil de catre asistenta s-a consumat dupa prezentarea medaliatilor la box, Marian si Dorel Simion. In cuvintul lor, pugilistii au promis ca vor lua aurul olimpic la Atena, in 2004. A urmat scrimerul Mihai Covaliu, care a dovedit acelasi spirit optimist. Imediat, formatia Iris s-a itit in scena si banda a cintat: "Sa nu crezi nimic din tot ce spun/Sint baloane de sapun!". Mariana Bitang vorbeste despre culisele performantei Gimnastele din lotul olimpic au facut o pasiune pentru Rares Orzata Daca ati urmarit cu atentie evolutia gimnastelor noastre la Olimpiada ati remarcat, cu siguranta, alaturi de fete, prezenta unei antrenoare extrem de atragatoare si sexi, spun cunoscatorii, in persoana Marianei Bitang, "secundul" lui Octavian Belu. Ea tine loc si de mama, si de sora pentru elevele sale plecate la numai 10 ani de acasa. - Mariana Bitang, la lotul national de gimnastica feminina, aveti, practic, de-a face cu niste copii. - Mai mult, fetele sint departe de casa in cea mai mare parte a anului si, prin urmare, eu le tin loc si de mama, si de sora, si de prietena. Mai in gluma, mai in serios, vor - nu vor, trebuie sa se multumeasca pentru toate cu mine. - Va descurcati in aceasta postura? - Nu e deloc simplu, pentru ca, in decursul acestor ani cit sint la lot, travereseaza toate etapele, de la copilarie la adolescenta spre maturitate. Sint transformari de ordin fizic, de personalitate, hormonal, li se schimba centrul de greutate. Toate astea isi pun amprenta asupra evolutiei lor spor-tive. Astfel apar si momentele de criza, cind fetele nu-si explica ce se intimpla cu ele, au stari proaste, au caderi psihice si atunci trebuie sa le motivezi sa mearga mai departe. Ati avut de-a face si cu situatii-limita, in care vreuna dintre ele a vrut sa abandoneze activitatea sportiva? In mod frecvent avem astfel de situatii. Cel mai recent, chiar inainte de Olimpiada cu nici o luna, Maria Olaru ne-a spus ca ea nu mai poate. Ca mai bine se lasa decit sa se faca de ris la Sydney. Am dus multa munca de lamurire cu ea ca sa renunte la idee. "Le mai intirzie, uneori, ciclul" - Apropo de aceste schimbari, inclusiv fizice, un medic endocrinolog mi-a destainuit ca, din cauza efortului, o gimnasta nu are ciclu mentrual pina la retragerea din sport. - Abia atunci viata ei revine la normal. Confirmati? - E exagerat. Se mai intimpla uneori sa le intirzie ciclul, dar, de obicei, totul decurge in limitele normalului. Dovada ca, dupa incheierea carierei, cele care si-au intemeiat familii si au vrut sa aiba copii au devenit mamici fara probleme. Aurelia Dobre, spre exemplu, are patru copii, toti baieti, dintre care doi gemeni. - Va implicati in viata lor sentimentala? - Viata sentimentala e mult spus. Se mai indragostesc, e drept, dar eu le-am explicat cum e si cu dragostea asta. Trebuie sa fie atente si, in general, sa stie ca iubirea adevarata nu vine chiar batind din palme. E destul de greu totusi sa intri in sufletul lor. Mi se mai confeseaza, dar cu retineri, trebuie sa ai mare grija ca sa scoti ceva de la ele. Ca vorbesc la telefon cu un baiat sau corespondeaza, asta stiu, dar sa-mi spuna ca sufera ca l-au vazut pe ala plimbindu-se cu alta fata, asta, nu. - S-a indragostit careva? - Toate se indragostesc din cind in cind. O idila a fost, inainte de a se retrage, intre Gina Gogean si Rares Orzata de la lotul de gimnastica masculina. Am privit lucrurile normal, chiar a insotit-o la Deva si l-am cazat in camin la noi. De fapt, pentru Rares asta au facut cite o scurta pasiune mai multe dintre el. E istet, vorbaret, frumusel si le-a cucerit. Mai ales ca ele nu prea au prilejul sa cunoasca baieti din exterior. "Le-am trimis si la discoteca" - Senzatia e ca nici nu prea ies, au un regim de cazarma. - Am mai citit asta si e complet fals. Au un program de antrenamente care trebuie respectat, dar au si timp liber in care pot face, in anumite limite, ce vor. Uneori chiar le indemnam noi sa mai iasa. Le-am trimis la discoteca o data si a doua oara n-au mai vrut sa mearga, nu le-a atras. Duminica sint libere sa iasa in oras, sa se intilneasca, eventual, cu prieteni, rude. - O alta legenda este cea a mesei de prinz compusa din salata verde. - Cum isi poate cineva imagina ca infometezi un copil in crestere si ii ceri performanta? La efortul pe care-l fac ele, daca n-ar fi bine hranite, ar lesina la antrenamente. In plus, daca le-am tine nemincate, cind ies singure in oras si-ar cumpara zece ciocolate si le-ar minca pe toate o data. Sigur ca trebuie sa-si supravegheze greutatea, pentru ca altfel nu mai pot face performanta. Sigur ca nu pot minca cinci ciocolate o data, pentru ca li s-ar face rau. Dar asta are grija orice parinte cu copilul lui, nu? "Le cumpar inclusiv haine" - Va considera o prietena, va cer sfaturi? - Nu stiu daca ma considera chiar o prietena, pentru ca, fiindu-le si profesoara, mai exista rezerve. Insa imi cer tot timpul sfatul. Nu vreau sa intru in detalii, dar mai au si probleme de familie, divorturi intre parinti, lucruri de genul asta, si vin si ma intreaba ce sa faca. Sau, dupa aceasta premiere, imi cer parerea cum sa-si investeasca banii. In scoala sint profesoara, le antrenez, in afara scolii, le sfatuiesc, le ajut, le spun cum sa se comporte in societate, ce haine sa poarte in diverse ocazii... De fapt, le cumpar eu pentru ca s-au obisnuit asa. "Alegeti dumneavoastra, ca stiti ce sa ne luati", imi zic. Chiar zilele trecute am avut un dialog cu Simona: "Tu trebuie sa inveti sa te descurci singura pentru ca te retragi si esti pe cont propriu, nu mai sint eu linga tine sa-ti spun ce sa faci". - Doamna Bitang, desi sint convinsa ca ati fost in asentimentul tuturor antrenorilor, ati fost singura care ati avut curajul sa spuneti ca vi se pare nedrept ca antrenorii sa nu fie rasplatiti ca si elevii lor la Olimpiada. - Nu vreau sa se inteleaga ca sint eu un fel de revolutionara. Ma bucur din suflet ca acesti copii sint, in sfirsit, recompensati pentru munca lor. Dar cred ca fara noi n-ar ajunge la aceste rezultate. E ca la bucatarie: poti sa ai niste ingrediente exceptionale, dar daca nu stii cum sa le amesteci, nu-ti iese nimic. In schimb, daca esti un bucatar bun, poti face si din ingrediente mai putin bune ceva exceptional. Eu sustin in primul rind cauza antrenorilor de la cluburi. Pentru ca, daca noi, cei de la loturi, am mai primit totusi cite ceva, ei n-au luat nimic. Si nu e drept. Dupa cum mai exista si pericolul ca, nemotivati, sa nu se mai ocupe de sportivi. - Si atunci, ne vom trezi intr-o zi ca nu mai avem pe cine sa chemam la loturi sa pregatim pentru marile competitii. Am discutat cu antrenori romani care lucreaza in strainatate si, la ei se procedeaza in mod echitabil. Deci ceea ce spun eu nu poate fi aberant. ELENA POPA Scuderia Ferrari si-a vazut visul cu ochii DUPA 21 DE ANI Michael Schumacher a ajuns in cel de-al noualea cer Cursa de la Suzuka a decis, inca o data, campionul mondial al Formulei 1. Michael Schumacher a reusit sa implineasca visul de 21 de ani al Scuderiei Ferrari, devenind primul campion mondial la piloti dupa Jody Scheckter. "Ma simt ca si la Monza. Incerc sa-mi ascund lacrimile si este greu sa-mi gasesc cuvintele potrivite. A fost un sezon greu, cu bune si rele, dar am obtinut un lucru extraordinar", a declarat germanul vizibil emotionat. Confruntarea nu a inceput tocmai bine pentru Schumacher, care desi s-a aflat in pole position a fost depasit de principalul sau adversar Mika Hakkinen inca de la start. A urmat apoi o cursa de urmarire, ordinea mentinindu-se si dupa prima oprire la standuri. Insa in turul 40, dupa al doilea pit-stop, "Schumi" a revenit pe circuit pe prima pozitie unde a ramas pina la final. "A fost momentul cel mai greu al cursei. Trebuia sa fiu atent la limita de 80 km/h si eram extrem de tensionat. In casti, Ross Brawn imi tot spunea ca este in regula si, cind am reintrat pe pista, mi-am dat seama ca avea dreptate, pentru ca Mika se afla chiar in spatele meu", a precizat Michael. Din acel moment, Schumacher si-a gestionat cu atentie avansul de aproape cinci secunde si a trecut primul linia de sosire. Emotia echipei Ferrari a fost fantastica, titlul suprem obtinut stergind toate frustrarile echipei din aceasta perioada de 21 de ani de insuccese. Marele invins a fost Mika Hakkinen. Cu toate eforturile sale, finlandezul a pierdut mult timp in spatele masinilor lente si pina la urma a trebuit sa se recunoasca infrint: "Sint trist, dar il felicit pe Michael pentru titlul obtinut. Daca am fost un bun invingator in sezoanele precedente, acum trebuie sa fiu si un bun perdant", a incheiat el. Astfel, cu toate speculatiile facute privitor la un final "incandescent" programat pentru ultima etapa din Malayesia, Michael Schumacher a transat disputa pentru titlul suprem in Japonia. Primul trofeu suprem obtinut dupa 1995 a venit la capatul unui drum lung si dificil alaturi de Ferrari. Dupa nereusitele din 1997 si 1998, accidentul din 1999 de la Silverstone, "Schumi" si-a indeplinit principalul obiectiv: "Dupa toate aceste incercari esuate, trebuie sa recunosc ca am avut momente in care am fost pesimist, dar am stiut ca pina la urma voi invinge", a incheiat cel care a adunat acum 43 de victorii in cariera si trei titluri mondiale (1994, 1995, 2000). In acest moment, el se afla, statistic vorbind, pe pozitia secunda in lista celor mai buni piloti din istorie, dupa Alain Prost (cinci titluri si 51 victorii). Clasamentul Marelui Premiu de F1 al Japoniei 1. Michael Schumacher (Germania/Ferrari), 2. Mika Hakkinen (Finlanda/McLaren-Mercedes), 3. David Coulthard (Marea Britanie/McLaren-Mercedes), 4. Rubens Barrichello (Brazilia/Ferrari), 5. Jenson Button (Marea Britanie/Williams-BMW), 6. Jacques Villeneuve (Canada/BAR-Honda), 7. Johnny Herbert (Marea Britanie/Jaguar-Cosworth), 8. Eddie Irvine (Marea Britanie/Jaguar-Cosworth), 9. Ricardo Zonta (Brazilia/BAR-Honda), 10. Mika Salo (Finlanda/Sauber-Petronas), 11. Pedro Paolo Diniz (Brazilia/Sauber-Petronas), 12. Pedro de la Rosa (Spania/Arrows-Supertec), 3. Jarno Trulli (Italia/Jordan-Mugen Honda), 14. Giancarlo Fisichella (Italia/Benetton-Supertec), 15. Gaston Mazzacane (Argentina/Minardi-Ford). Clasamentul general al pilotilor 1. Michael Schumacher (Germania) 98 puncte, 2. Mika Hakkinen (Finlanda) 86 p, 3. David Coulthard (Marea Britanie) 67 p, 4. Rubens Barrichello (Brazilia) 58 p, 5. Ralf Schumacher (Germania) 24 p, 6. Giancarlo Fisichella (Italia) 18 p, 7. Jacques Villeneuve (Canada) 15 p, 8. Jenson Button (Marea Britanie) 12 p, 9. Heinz-Harald Frentzen (Germania) 11 p, 10. Jarno Trulli (Italia) 6 p, . Mika Salo (Finlanda) 6 p, 12. Jos Verstappen (Olanda) 5 p, 13-14. Eddie Irvine (Marea Britanie) 3 p, Ricardo Zonta (Brazilia) 3 p, 15-16. Alexander Wurz (Austria) 2 p, Pedro de la Rosa (Spania) 2 p. Clasamentul constructorilor 1. Ferrari 156 puncte, 2. McLaren-Mercedes 143 p, 3. Williams-BMW 36 p, 4. Benetton-Supertec 20 p, 5. BAR-Honda 18 p, 6. Jordan-Mugen Honda 17 p, 7. Arrows-Supertec 7 p, 8. Sauber-Petronas 6 p, 9. Jaguar 3 p. RADU ROMAN Cu o zi inaintea mortii, Catalin Hildan le-a cerut lautarilor sa-i cinte un cintec al Ilenei Sararoiu "Insa moartea nu vrea bani / Vrea copii si oameni mari" Catalin Hildan, unul dintre cei mai talentati fotbalisti ai noii generatii, a murit subit joi dupa-amiaza, in timpul unui meci amical, disputat de catre Dinamo la Oltenita, in compania divizionarei C, Navol. "Unicul capitan", asa cum a fost supranumit pentru eternitate de suporterii "Nuova Guardia", a fost condus ieri pe ultimul drum de o mare imensa de suflete sfisiate de durere. Dintre acestea s-au distins familia, colegii de la Dinamo, "tricolorii", Ionut Chirila si Cornel Dinu, adica punctele cardinale ale vietii frumoase si nedrept scurtate dusa de Catalin. Hildan a fost ingropat in "Valea Plingerii", asa cum mai numesc satenii cimitirul din Branestiul natal al tinarului defunct. Mormint captusit cu lemn de brad Mormintul lui Catalin Hildan a fost pregatit inca de vineri, groparii Teodor Zare si Nicolae Voicu, sapind din greu aproape sase ore, la o groapa cu dimensiunile de 2,30 metri lungime, 1,80 metri latime si tot atit in adincime. De omenirea si plata celor doi gropari s-a ocupat special un trimis al lui Jean Grama, organizatorul de competitii al formatiei Dinamo. Clubul din Stefan cel Mare a trimis la cimitirul din Branesti toate materialele necesare efecturii gropii. Ca urmare a unei traditii branestene, mormintul a fost captusit cu scindura de brad verde. Hildan, unicul capitan La ceremonia funerara, desfasurata ieri la Branesti, au participat si numerosi suporteri dinamovisti. Aproximativ 20 de autocare au adus la Branesti peste 500 de suflete. Fanii, veniti special pentru a-l conduce pe ultimul drum pe Hildan, purtau cu ei banner-ul imens pe care-l afiseaza galeria la meciuri, inscriptionat cu cuvintele "Hildan, unicul capitan". "A fost si va ramine adevaratul capitan al lui Dinamo. Nici unul dintre cei care au jucat si joaca pentru acesta echipa nu au cum sa-l intreaca la devotament", au spus fanii, in mare lor parte imbracati in haine cernite, peste care aveau tricoul cu numarul 11, echipamentul lui Catalin. Oficialii clubului campion au hotarit ca unul dintre terenurile de antrenament ale bazei din Sos. Stefan cel Mare va purta numele celui disparut. O peluza, cea dinspre intrarea in stadion va purta, de asemenea, numele de Catalin Hildan. "Adevaratul capitan merita si o statuie", a spus unul dintre oficialii "ciinilor rosii", prezent ieri la Branesti. In acest sens, s-a facut propunerea ca pe soclul unde sta acum "Discobolul" sa fie asezata, in curind, o statuie de bronz care sa-l infatiseze pe cel prematur disparut. "Mopsul" isi bea amarul intr-o circiuma de linga casa lui Hildan Pe soseaua care duce catre Branesti nu era loc sa arunci un ac. Masinile mergeau cu viteza melcului, bara la bara, circulatia fiind anevoioasa in special inainte de intrarea in comuna, unde erau parcate masini pe ambele parti. De acolo, accesul mai departe nu era permis decit pe jos. Nicolae Badea, Cristi Borcea si Marcel Popescu, tustrei capetenii importante la Dinamo, si-au lasat Mercedesul si au mers la pas cale de peste un kilometru. In drum, la o bodega anonima, l-au zarit pe Florea Dumitrache, "Mopsul", care era aproape beat. Autocarul echipei a venit in jurul orei 12.00. Pe parbriz, sus, trona o esarfa mare de culoare neagra. Impreuna cu jucatorii, din luxosul autovehicul au coborit antrenorii Cornel Dinu si Cornel Talnar. Convoiul tacut al "ciinilor rosii" a pornit catre casa parinteasca a lui Hildan, unde a fost oprit de un cordon de bodyguarzi. Oamenii de ordine au facut un adevarat zid viu, la 200 de metri de casa, nepermitind trecerea vreunei persoane. Dincolo de aceasta bariera, o mare imensa de suflete se calca pe picioare pentru a vedea ceva din procesiunile funerare. Primul "tricolor" sosit a fost Ionut Lupescu, in jurul orei 12.20. Incepind cu 13.15, au venit, pe rind, cu masinile personale, insotiti de prietene sau neveste, si ceilalti componenti ai loturilor nationale. Premonitia mortii Catalin Hildan a fost, cu o zi inaintea tragicului deces, foarte bucuros. Seara de dinaintea mortii si-a petrecut-o, impreuna cu prietenii la aniversarea coechipierului sau Vali Nastase. Cunoscut ca fiind o fire inchisa, Catalin a fost o surpriza placuta pentru cei prezenti la sarbatoare, dovedind o buna-dispozitie debordanta. La un moment dat, Hildan s-a indreptat spre muzicantii care asigurau ambientul si a cerut o dedicatie muzicala pentru Cornel Dinu, antrenor care tocmai fusese indepartat de la echipa. Cintecul cerut de Hildan, extrem de trist, din repertoriul regretatei Ileana Sararoiu, a sunat ca o premonitie: "Insa moartea nu vrea bani/Vrea copii si oameni mari". In ziua meciului de la Oltenita, Catalin si-a petrecut ultimele ore din viata la fel de vesel. La plecare si-a salutat radios vecinii blocului de la Bucur Obor. "De parca pleca pentru mult timp, undeva unde ii facea placere", ne-a povestit Vasile, un bun vecin al jucatorului. Desi antrenorul Cornel Talnar i-a spus lui Catalin ca doreste sa-l menajeze si i-a cerut sa nu joace, Hildan a refuzat si a intrat in joc cu aceeasi daruire pe care a manifestat-o permanent. Neobisnuit, la sedinta tehnica, tinuta de antrenor in vestiar, cu citeva minute inainte de partida amicala cu Navol Oltenita, capitanul "ciinilor" si-a uluit coechipierii. "Hai baieti, sa aratam lumii ce inseamna Dinamo", apel care nu mai fusese rostit de el pina atunci. Moarte misterioasa Subitul deces al fotbalistului Catalin Hildan nu are deocamdata nici un raspuns logic. Considerat sanatos tun, "Buldogul", cum era supranumit Catalin, a cazut fulgerat pe gazon in minutul 74 al partidei Navol-Dinamo. "Ma simt rau. Am ameteli", i-a spus el coechipierului Bogdan Onut, aflat in apropiere. Cazut pe spate, Catalin a fost inconjurat rapid de ceilalti jucatori si medicul dinamovistilor, Mircea Lucaciu. O scurta revenire si ultimele cuvinte: "Bai, mor", au ramas singurele certitudini legate de moartea valorosului jucator. Misterul care invaluie aceasta prematura disparitie se reflecta si in primul comunicat emis de Institutul de Medicina Legala, dupa autopsie. "Moartea este functionala, adica nu a survenit in urma unei traume. Nu a fost atac cerebral, contrazicem primul diagnostic al medicilor de la Spitalul din Oltenita, locul unde a fost inregistrat decesul", au declarat vineri legistii de la "Mina Minovici". Potrivit acelorasi specialisti bucuresteni este probabil ca decesul lui Hildan sa fi survenit in urma unei miocardii, afectiune a inimii. LAURENTIU CIORNEI DANIEL NAZARE MARGARIT BANUTA Chilavert a marcat pentru a 50-a oara Portarul Jose Luis Chilavert a reusit sa marcheze al doilea gol al intilnirii Columbia - Paraguay, 0-2, meci contind pentru preliminariile Campionatului Mondial din 2002, zona America de Sud. Partida s-a disputat la Bogota, in prezenta a 46.000 de spectatori, si a fost precedata de un scandal legat de acelasi Chilavert. Acesta i-a acuzat pe oficialii federatiei columbiene ca i-au pus o fotografie pe biletul de intrare la meci fara sa-i ceara permisiunea. El apare pe tichetul de meci fata in fata cu Oscar Cordoba, portarul gazdelor, ideea organizatorilor fiind aceea de a sublinia duelul dintre cei doi. Chilavert a gasit cel mai bun mod de a se razbuna, inscriind un gol superb, din lovitura libera, in finalul intilnirii din capitala Columbiei, el ajungind astfel la 50 de goluri marcate. Scorul fusese deschis de Rocha Santa Cruz, atacantul de la Bayern München reusind sa marcheze in minutul 4 al partidei. In rest, jocul a fost dominat de gazde, care nu au pus insa in real pericol poarta excentricului portar din Paraguay. Partida nu a fost lipsita de incidente, Ivan Ramiro Cordoba fiind eliminat in minutul 28 pentru un pumn aplicat in plina figura lui Jose Cardozo. Probleme au fost si cu suporterii care au aruncat cu diverse obiecte in teren, in timpul meciului, politistii fiind nevoiti sa-l apere pe paraguayanul Francesco Arce in timp ce acesta executa un corner. In urma acestui rezultat, Paraguay ocupa locul al doilea in clasamentul zonei sud-americane, cu 17 puncte, in timp ce Columbia a coborit pe trei, cu 15 puncte. Ierarhia este condusa de Argentina, cu 19 puncte, iar locurile patru si cinci sint ocupate de Uruguay si Brazilia, cu cite 14 puncte. BOGDAN GHEORGHE Owen si tentatia catalana Fara nici o indoiala, Michael Owen este cel mai bun atacant englez al momentului si, probabil, in urmatorii ani, el va fi liderul ofensivei nationalei Albionului, mai ales dupa retragerea lui Alan Shearer. Vedeta lui Liverpool este, deci, cum era de asteptat, si unul dintre cei mai curtati fotbalisti din lume. Potrivit cotidianului englez "The Mirror", gigantul fotbalului spaniol, FC Barcelona, ar fi dispus sa scoata din conturi nu mai putin de 55 milioane de lire sterline, adica peste 80 de milioane de dolari, pentru a-si asigura serviciile briliantului din atacul "Cormoranilor". Din suma totala de transfer, 35 de milioane de lire (51 milioane de dolari) ar urma sa intre in conturile lui Liverpool, in timp ce restul reprezinta prima de instalare si salariul fotbalistului. Si, desi aceasta mutare nu pare a face parte din viitorul imediat, echipa catalana a primit un semnal incurajator din partea lui Owen, care a declarat in "The Mirror" ca ar dori sa joace in strainatate. Trecerea lui Michael in curtea catalanilor s-ar putea realiza daca Barcelona va avea suficienta rabdare, destul de greu de gasit, totusi, pentru ca echipa condusa acum de Lorenzo Serra Ferrer este in cautarea unor transferuri spectaculoase dupa startul dezastruos din acest sezon. Rezultatele inregistrate pina acum de Barca fac sa i se clatine serios scaunul de "principal" lui Ferrer, care nu mai are sanse prea multe de a ramine pe banca Barcelonei dupa meciul de la Milano, din Liga Campionilor, si dupa marele derby cu Real Madrid, programat peste alte patru zile. Demisul de la Internazionale Milano, Marcello Lippi, pare tehnicianul cu cele mai multe sanse la preluarea destinelor Barcelonei. Dar oricine ar fi viitorul antrenor al catalanilor, acesta va avea sustinerea totala a conducerii clubului pentru a face primii pasi spre achizitionarea lui Owen. Se asteapta deja, o data ce noul antrenor va fi instalat, ca Barcelona sa faca o oferta formala celor de la Liverpool. Este o situatie similara celei cu care s-a confruntat in aceasta vara Mancester United, cind Internazionale Milano era pregatita sa ofere 75 milioane de lire sterline (110 milioane de dolari) pentru achizitionarea lui David Beckham si Paul Scholes. In cazul lui Manchester United, nu banii au fost pe primul loc. Dar Liverpool, desi este inca o forta in Anglia, nu se bucura de acelasi statut ca al rivalilor pregatiti de Sir Alex Ferguson, astfel ca renumele sau nu va fi suficient pentru a-l convinge pe Owen sa ramina. Asa ca, "money talks". ANDREI BESUTIU Izgonit de la Chelsea Londra, Gianluca Vialli se retrage acolo unde i-a fost cald si bine "Vreau sa devin actionar majoritar la Sampdoria Genova!" Fostul jucator al Sampdoriei intentioneaza sa cumpere clubul care l-a lansat; El spera sa revina in sezonul urmator cu "Samp" in Serie A Povestea dintre Gianluca Vialli si Chelsea s-a incheiat. Uns antrenor principal in urma cu trei ani la gruparea londoneza, Vialli nu a reusit sa atinga performanta ce-i fusese stabilita prin contract. N-a cistigat nici Premier League, nici FA Cup, chiar daca a avut la dispozitie cel mai international lot din cite exista in prima liga a ploiosului Albion. Startul slab luat de Chelsea in actualul sezon a adus, inevitabil, schimbarea italianului. Pus pe liber de londonezi, Vialli n-a stat prea mult pe ginduri. A ales sa revina in Italia, acolo unde e respectat si iubit, asa cum ii sta bine unui mare fost jucator. "Chelul", cum este poreclit de tabloidele britanice, intentioneaza sa cumpere celebrul club din Genova, Sampdoria. Mai interesant e ca Vialli, potrivit zvonurilor londoneze, nu s-ar intoarce fara escorta. Gianfranco Zola si Roberto di Matteo au anuntat deja ca ar renunta la contractele aflate in derulare cu Chelsea, chiar daca un alt italian, Ranieri, va conduce banca tehnica. Vialli ramine in concediu pentru inca vreo doua saptamini, dupa care, se zice, urmeaza sa schimbe lirele sterline pe cele italiene, pentru a deveni actionar majoritar la Sampdoria Genova. Experienta umeda dobindita in Albion il crediteaza pe "Don Vialli" cu sanse de reusita, intr-o tara unde Soarele ii iubeste mai mult pe oameni, iar fotbalul nu abuzeaza de centrari obsedante si cornere indelung aplaudate. SILVIU MARCULESCU Flash Craioveanu a dat recital la Monaco Desi n-a fost introdus de antrenorul Victor Munoz decit la pauza, Gica Craioveanu a fost unul dintre principalii actori ai amicalului disputat simbata pe stadionul "Luis II" din Monte Carlo, pe care Villarreal l-a cistigat cu 3-2 (0-0) in fata celor de la AS Monaco. Craioveanu a deschis scorul, in minutul 48, profitind de o greseala a fundasului monegasc Rodriguez. Zece minute mai tirziu, romanul a driblat trei aparatori francezi si i-a pasat ideal colegului sau din linia de atac, Moises, care a avut de indeplinit o simpla formalitate, marcind golul doi al oaspetilor. ( S.T. ) Marco Tardelli lasa "tineretul" pentru Inter Demiterea lui Marcello Lippi de la timona lui Inter a lansat intrebarea referitoare la urmasul sau pe banca tehnica a milanezilor. Dupa refuzul lui Daniel Passarella, care a preferat sa ramina selectioner al Uruguayului, presedintele lui Inter, Massimo Moratti, s-a orientat rapid spre Marco Tardelli. Campion mondial ca jucator, in 1982, Tardelli a fost recomandat de titlul european obtinut vara aceasta, in Slovacia, cu selectionata "under 21" a Italiei. El se va prezenta la noul loc de munca, joi, dupa meciul pe care tineretul "squadrei azzurra" il va sustine poimiine cu Georgia. ( S.T. ) "Cocosii" nu mai cinta La numai trei zile dupa ce a remizat, 1-1, pe teren propriu, cu Camerun, campioana mondiala si europeana Franta n-a reusit sa se impuna nici in fata unei alte echipe de pe "Continentul negru", Africa de Sud, terminind din nou la egalitate, 0-0. Meciul s-a desfasurat pe "Ellis Park Stadium" din Johannesburg, in fata a 40.000 de spectatori. Fara Zidane, neconvocat pentru acest meci, oaspetii au realizat o prima repriza slaba, cedind mijlocul terenului. Buckley si McCarthy au irosit insa oportunitatile pe care le-au avut, "ajutati" si de interventiile excelente ale portarului Ulrich Rame, care l-a inlocuit cu succes pe accidentatul Barthez. La reluare, "cocosii" si-au amintit ca sint campionii mondiali si europeni "en-titre", preluind conducerea ostilitatilor. Combinatiile realizate de Henry, Makelele si Trezeguet au pus pe jar defensiva africana, care a cedat in mai multe rinduri, insa acest lucru nu s-a reflectat pe tabela de marcaj. ( S.T. ) Arici la buzunar Proverbiala zgircenie a lui George Copos, presedintele Consiliului de Administratie de la UFC Rapid, a inceput sa se extinda si sa faca rau. Daca pe Iordanescu, singura vedeta a vicecampionilor, acest lucru nu-l deranjeaza prea tare, jucatorii sint de-a dreptul revoltati. Chitrosenia magnatului cu lant de cofetarii si hoteluri a batut recent si un record. Cu ocazia deplasarii Rapidului in Anglia, pentru disputarea returului cu Liverpool, giulestenii au folosit o cursa aviatica de linie, lucru nemaiintilnit pina acum in epoca moderna a fotbalului romanesc. Charterul prevazut nu si-a mai desprins rotile de pe pista, pentru ca patronul George s-a suparat pe jucatori. Asa ca a hotarit sa-i trimita in Albion cu o cursa de linie, jucatorii ajungind in orasul trupei Beatles dupa 10 ore, utilizind aproape toate mijloacele conventionale de transport. Un alt caz care demonstreaza avaritia care domina peste Rapid este nocturna de pe stadionul Giulesti. Probabil, din lipsa de lichiditati, sponsorul becurilor care imprastie lumina peste "visinii" a hotarit ca stilpii sa nu depasesca inaltimea de 15 coti. Din aceasta cauza, alde Constantinovici, Mutica si Maldarasanu au ajuns sa se uite cu nonsalanta direct in soare si in blitzurile fotoreporterilor, fara sa acuze leziuni ale retinei, asa cum fac dupa fiecare meci disputat pe arena din apropierea Podului Grant. Recent, Copos-"Tudose" a convocat Adunarea Generala a actionarilor de la UFC Rapid, dar din cauza ariciului pe care-l are in buzunar, Copos nu a invitat toata lumea. S-au pus pe masa saleuri si savarine de la cofetaria sotiei sale. S-a discutat noua strategie a Rapidului. S-a modificat statutul clubului conform Ordonantei 200, din 2000, cu privire la formarea asociatiilor si fundatiilor. Chiar si in contumacie, Dinu Vama - zis si Gheorghe - a fost re-numit in functia de presedinte executiv la UFC, pe motiv ca acesta "aduce bani, nu ia". In plus, inofensivul sef al vamii de la Otopeni are si relatiile necesare scoaterii Rapidului din marasmul in care se zbate de la inceputul acestui campionat. Pentru multi, a fost de neinteles trecerea in triaj a lui Vasile Avram. Fostul arbitru international s-a cerut afara din cauza proverbialei zgircenii a lui Copos. Munca patriotica Dorinta lui Florin Halagian de a reintra in circuitul fotbalistic romanesc a fost atit de mare incit la prima solicitare a raspuns cu multa bucurie. "Sa traiesti, imparate!", ar fi spus batrinul antrenor in momentul cind in celularul sau s-a auzit vocea gijiita a presedintelui nemtean Gheorghe Stefan. "Pinalti" l-a prevazut, in planul sau de salvare a Ceahlaului de la retrogradare, pe Hala, socotindu-l pe acesta tehnicianul cel mai nimerit, dupa Ioan Sdrobis si Vasile Simionas. Dupa primul contact telefonic, Halagian si "Pinalti" s-au intilnit la Agapia, la cererea antrenorului. "Sa punem toate detaliile la punct", zise hotarit, frecindu-si miinile, Halagian. Adulmecind un iz puternic de cascaval, omul despre care se spune ca a creat celebra echipa a Stelei, in 1984, a solicitat presedintelui moldovean sa-i dezvaluie citi bani valoreaza contractul sau. "Nici un ban", a venit, uluitor de prompt, raspunsul lui "Pinalti". Halagian a simtit ca se rupe tavanul si cade pe el. "Cum adica nici un ban? Daca la salariu ma pot abtine, ca stiu ca este drastic impozitat, la primele de joc nu renunt deloc", a sunat replica gituita a batrinului antrenor. "Uite cum facem: spunem la lume ca o sa iei 100.000 de dolari, dar eu nu iti voi da nici o letcaie. Daca echipa se salveaza, ai de luat, sa zicem 25.000 de dolari. Fii multumit ca te-am scos acum din hibernare, ca daca te mai lasam sase luni, iti deschidea FRF dosar de pensie". Astea au fost ultimele cuvinte ale lui Stefan, iar dupa o matura chibzuinta, Halagian a luat decizia de a face munca voluntara la Piatra Neamt, ca nu mai scapa Ceahlaul de retrogradare decit daca Hala gaseste vrajitul inel al Arabelei. 