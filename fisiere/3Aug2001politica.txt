 Datini, obiceiuri si apucaturi fine la taranisti Lupu si Chirita au papat Ciorbita. Exista pericolul de indigestie Invective reciproce si turbulenti evacuati Circul pe care Catalin Chirita i l-a promis ca sediu pentru Congresul PNTCD din 14 august lui Victor Ciorbea a fost "servit" ieri, dar sub o alta forma. Mai precis a unui proces in justitie intentat liderului interimar al partidului. Miza aducerii in justitie a lui Ciorbea este, pentru Lupu si Chirita, dorinta arzatoare a celor doi de a-si recapata fotoliile, birourile si stampila pe care le-au avut in dotare atita vreme cit s-au aflat in fruntea partidului. Inconjurate de avocati, cele doua grupari s-au tachinat reciproc pe culoarele Judecatoriei Sectorului 2 al Capitalei. Acolo unde, de fapt, s-au judecat separat doua procese impotriva lui Ciorbea: unul intentat de Chirita si altul de Lupu. Primul a fost cel intentat de Chirita, ai carui oameni zbierau catre gruparea rivala: "Muresan si Ciorbea au furat". De cealalta parte, un fost detinut politic a aruncat iritat spre tabara lui Chirita: "Asasinilor! Ati asasinat partidul pentru care am facut puscarie politica! Bolsevicilor nenorociti! Unde e borfasu' de Lupu?!" Turbulentii au fost evacuati din Palatul de Justitie. Pina si polinezienii stiu ca Ciorbea e taranist! In sala de judecata, avocatii lui Chirita l-au acuzat pe Victor Ciorbea ca nu i-a mai permis accesul in sediul partidului si a preluat stampila PNTCD in mod ilegal, nerespectind statutul. Ciorbea a mai fost acuzat ca incalca Legea partidelor politice pentru ca ANCD nu a fost radiata din registrul partidelor politice, de unde rezulta ca el este presedinte al acestei formatiuni, in acelasi timp considerindu-se si lider interimar al taranistilor. Daca a vazut ca alte argumente nu primeaza, Ciorbea a dat-o pe glume, pentru a convinge de realitatea fuziunii: "Anuntul legat de fuziunea ANCD-PNTCD a fost difuzat in toata lumea. Pina si in Polinezia, crestin-democratii au aflat de ea". Presedintele PNTCD a declarat in fata instantei ca actiunea intentata de Catalin Chirita nu are drept scop decit "prelungirea unui circ national", in conditiile in care protestatarii nu mai sint membri PNTCD, iar radierea ANCD este in curs de desfasurare. Exceptie juridica: Chirita sa se judece cu partidul Viorel Pascu, avocatul lui Ciorbea, a aratat in fata judecatorilor ca reclamantul incearca "pe cai artificiale" sa-si redobindeasca functiile din PNTCD chiar daca a fost exclus din partid. Chirita ar putea reintra in drepturile solicitate instantei doar printr-o contestatie adresata Comitetului National de Conducere, care se va intruni cu o zi inaintea congresului. Exceptiile juridice ridicate de maestrul Pascu au fost: lipsa competentei materiale de judecata a instantei, lipsa calitatii procesuale active a lui Catalin Chirita, precum si absenta calitatii procesuale pasive pentru Victor Ciorbea, care nu poate, prin prezenta sa in instanta, sa inlocuiasca Delegatia Permanenta a PNTCD. Adica singura care se face raspunzatoare de hotarirea privind excluderea reclamantului. Parerea lui Victor Ciorbea e ca acest proces nu are cum sa il priveasca, atita vreme cit hotarirea de excludere a lui Chirita a fost luata de forurile partidului. O eventuala decizie judecatoreasca de repunere in drepturi a lui Chirita nu ii va fi opozabila lui Victor Ciorbea, ci persoanei juridice respondabile, adica PNTCD. Inca un proces, peste o saptamina Avocatii reclamantului Chirita au cerut respingerea exceptiilor de judecata, sustinind ca se afla in legalitate si ca functia de presedinte interimar ii revine, conform statutului, lui Vasile Lupu, care indeplineste aceste atributii, in calitate de prim-vicepresedinte ales de congresul din ianuarie 2000, in urma demisiei lui Andrei Marga. Calin Catalin Chirita a mai anuntat ca, peste exact o saptamina, la Judecatoria sectorului 2 se va desfasura un alt proces care vizeaza modul de stabilire a datei congresului PNTCD in 14 august. Lupu cere instantei "rezolvarea rapida si operativa a tulburarii vietii din PNTCD" A urmat runda a doua a circului, cea in care, de data aceasta, separat, Vasile Lupu l-a chemat in justitie pe Victor Ciorbea. In mare s-au pus aceleasi probleme, s-au ridicat aceleasi exceptii. Diferenta a fost ca lui Ciorbea i-a fost luat un interogatoriu, la cererea lui Lupu. Numai ca extrem de putine dintre intrebarile lui Lupu au fost acceptate de instanta. Ciorbea a recunoscut ca semneaza acte ca presedinte interimar si ca foloseste biroul liderului partidului si stamplila. Restul intrebarilor au fost respinse ca neavind legatura cu procesul. Avocatul lui Lupu a cerut rezolvarea "rapida si operativa a tulburarii vietii in PNTCD". Unul dintre avocati, Teodor Amzuta, si-a exprimat parerea potrivit careia exceptiile invocate de avocatul lui Ciorbea "nu au cel mai firav temei". O alta modalitate a maestrului Amzuta de a-i convinge pe judecatori a fost aceea de a spune bancuri si glume cu greci. Lupu recunoaste: "Intr-adevar s-a declansat un spectacol de circ". Are si o adaugire: "Actorul numarul unu este Victor Ciorbea". Jurist de profesie, Victor Ciorbea a spus ca plingerile formulate de Lupu si Chirita nu se ridica nici macar la nivelul unui student din anul al doilea de la Facultatea de Drept. Judecatoria Sectorului 2 al Capitalei se va pronunta astazi cu privire la ambele cauze. Si tot astazi, Victor Ciorbea isi va lansa motiunea pe care o va prezenta la Congresul Extraordinar din 14 august. CRISTIAN OPREA PNTCD, solidar cu arestatii sai Conducerea interimara se dovedeste a fi solidara cu acei membri PNTCD care sint tinta unor acuzatii in justitie, dar ale caror fapte nu au fost dovedite pina acum, desi oamenii respectivi au fost arestati de actuala putere. Gestul facut de actuala conducere este cel pe care a refuzat sa-l faca, desi i s-a cerut acest lucru, Andrei Marga. Cel care, mai mult, desi nici o acuzatie nu era dovedita, a preferat sa se desolidarizeze de oamenii PNTCD impotriva carora noua putere a inceput prigoana. Astfel, astazi se judeca pentru a patra oara cererea de cercetare in stare de libertate a fostilor directori ai Fondului Proprietatii de Stat, Alin Giurgiu, Corneliu Mandrescu si Dan Gozia, implicati de putere "intr-o cercetare penala cu caracter politic". PNTCD se teme "ca presiunile politice vor determina o noua prelungire abuziva a mandatului de cercetare in stare de arest a celor trei, temerea avind la baza campania mediatica pregatitoare prin lansarea unor acuze calomnioase. Apelul PNTCD la constiinta magistratilor le cere sa se raporteze la prevederile legale si nu la dorintele unei puteri politice trecatoare, mai cu seama avind in vedere starea precara de sanatate a celor vizati. (C.O.) Oul lui Boc si oul lui Columbasescu Saptamina trecuta, mintea lui Emil Boc a facut un ou. Cica ar fi bine, spune vicepresedintele PD, ca principalele institutii ale statului sa fie imprastiate in cele patru zari ale tarii. Curtea Constitutionala la Cluj, Garda Financiara la Vaslui, Curtea Suprema de Justitie la Caracal, scoala de marinari la Virfu Omu etc. Nici o vorba insa despre pepiniera nationala de politicieni loviti in crestet de insolatie. Aceea ramine, probabil, in curte la Modrogan. Saptamina aceasta, mintea lui Emil Boc a mai facut un ou. Cica va depune, in toamna, la parlament un proiect de lege care sa-i oblige pe demnitari sa-si rascumpere, la licitatie (n.r. - !!!) cadourile primite in virtutea functiilor pe care le ocupa. Potrivit acestei legi tembele, Adrian Nastase ar trebui sa depuna la guvern tricoul de la Sporting Lisabona si platoul de argint primit de la clubul lusitan, iar guvernul sa organizeze o licitatie, cu strigare. Ar putea, desigur, sa participe si domnii Boc si Basescu, ca doar primul are nevoie de recipient pentru omleta saptaminala, iar cel de-al doilea - de tricouri pentru cursa publicitara de canotaj din viitoarea campanie electorala. De altfel, secretarul general al guvernului l-a taxat prompt pe guralivul democrat: "Emil Boc traieste intr-o alta etapa, pentru ca, acum, in astfel de intilniri, nu se mai ofera cadouri costisitoare, ci sint schimbate doar obiecte protocolare, precum cravate, medalii sau alte obiecte simbolice", a spus Serban Mihailescu. Ar fi de ris daca n-ar fi de plins. Si asta pentru ca, mai nou, la Partidul Democrat asa se face politica. Iar confirmarea o avem de la insusi presedintele partidului, care, intors de la Londra - unde probabil ca s-a plimbat cu autobuzul cu etaj si l-a tras curentul la chelie, a facut ieri, in aceeasi conferinta de presa, o dezvaluire senzationala. Cica "pentru integrarea in UE este necesara elaborarea unei legislatii conforme cerintelor europene, dar si realitatilor din Romania". Adinc spus! Carevasazica, domnul Basescu n-a facut un ou, ci a descoperit un ou. Oul Columbasescu. RADU PREDA A murit presedintele PER Otto Weber, presedintele Partidului Ecologist Roman (PER), a murit, ieri, dupa o lunga si grea suferinta. Nascut la 5 aprilie 1921, la Fagaras, a fost doctor in Relatii Internationale, a participat ca sublocotenent in al II-lea razboi mondial, dupa care a devenit veteran de razboi. In decembrie 1989, a participat la fondarea Partidului Ecologist Roman. A fost deputat de Bucuresti in legislaturile 1992-1996, 1996-2000 si a detinut in aceasta perioada functia de vicepresedinte al Comisiei pentru drepturile omului, culte si minoritati nationale a Camerei Deputatilor. Corpul neinsufletit va fi depus la capela cimitirului Lutheran-Evanghelic, iar inhumarea va avea loc simbata. (C.O.) Filiala PNL Sector 6, amenintata cu evacuarea Partidul National Liberal a fost somat sa elibereze sediul pe care il detine in Sectorul 6 al Capitalei pentru ca, afirma primarul de sector, acest spatiu este ocupat ilegal. "Contractul de inchiriere incheiat de Primaria Sectorului 6 cu PNL a expirat la data de 1 august 2000, fara posibilitatea prelungirii", se arata intr-un comunicat semnat de primarul Dan Darabont. Acesta a trimis PNL, in urma cu doua zile, o somatie de eliberare a spatiului pina pe 6 august 2001. Reprezentantii PNL au refuzat sa se supuna deciziei. In cazul in care membrii PNL nu vor da curs somatiei, primarul Darabont ameninta ca ii va evacua. Liderul acestei filiale a PNL, Rares Manescu, a declarat ca partidul sau si-a platit, inca de anul trecut, prin Trezorerie, chiria pentru cei circa 30 de metri patrati pe care ii ocupa in imobilul de pe strada Orhideelor. (V.U.) Discursuri in casti la Primaria Sfintu Gheorghe In sala de sedinte a Consiliului Local Sfintu Gheorghe se afla in curs de montare instalatia de traducere simultana. Aparatul a fost primit cu titlu de donatie din partea Primariei Ferencvaros (sector al Budapestei - n.a.) luna trecuta, si va asigura, incepind din aceasta luna, traducerea in limba romana a luarilor de cuvint in limba maghiara a consilierilor majoritari UDMR. (P.D.) In cazul SIDEX, guvernul se teme de parlament Secretarul general al guvernului, Serban Mihailescu, a declarat ieri ca ratificarea privatizarii combinatului SIDEX Galati trebuie facuta prin ordonanta de urgenta si nu prin lege, informeaza Agentia Mediafax. Motivatia: atit timp cit Comisia de privatizare din Senat este condusa de PRM, partid care se opune deschis privatizarii combinatului, ordonanta de urgenta ar fi unica varianta sigura. LNM Holding a incheiat, la 25 iulie, contractul-cadru de privatizare a SIDEX, calitatea de proprietar urmind sa fie dobindita, efectiv, pina la 31 octombrie. Tot pina atunci, legea - sau, de acum inainte, ordonanta de urgenta - trebuie sa intre in vigoare. Avind in vedere ca parlamentul se reuneste la inceputul lui septembrie - sau chiar mai devreme daca va fi convocata o sesiune extraordinara - rezulta ca deputatii si senatorii ar avea la dispozitie doua luni incheiate pentru dezbaterea si adoptarea proiectului legii privatizarii SIDEX. Timp ar fi, asadar, suficient, mai ales ca guvernul are posibilitatea sa solicite dezbaterea proiectului in procedura de urgenta. In plus, PSD nu ar avea de ce sa-si faca probleme in ceea ce priveste obtinerea majoritatii voturilor. Pe linga propriii parlamentari, care intrunesc aproape 50a din total, exista, pentru privatizarea SIDEX, sprijinul deja declarat al PNL, plus cel nedeclarat formal, dar mai mult ca sigur, al UDMR. Foarte probabil ca si PD sa sustina proiectul. Este adevarat ca PRM se opune, dar nu poate face nimic de unul singur. Chiar daca, asa cum spune Serban Mihailescu, presedintele comisiei senatoriale de resort este de la PRM, posibilitatile de actiune ale partidului lui Vadim Tudor ramin la fel de limitate. Si in comisie, deciziile se iau cu majoritate de voturi, iar structura politica a comisiei o respecta pe cea a Senatului. Declaratia secretarului general al guvernului nu inseamna deloc ca PSD s-ar teme de PRM, ci arata ca adevarata problema se afla in interiorul partidului lui Adrian Nastase. Daca PSD ar fi cu adevarat unit, el ar putea sa-si impuna vointa politica, votind proiectul la "foc automat", asa cum s-a intimplat cu legea bugetului, de exemplu. Numai ca formidabila retea de interese din jurul combinatului, alimentata ani de-a rindul prin intermediul celor 1.400 de firme-capusa, se poate dovedi acum un adversar mult prea puternic. Cind este vorba despre propriul buzunar, multi parlamentari, indiferent de culoare, sint gata s-o lase dracului de reforma si de disciplina de partid. Precedentele sint prea numeroase pentru ca guvernul sa nu le fi luat in calcul. Constient ca nu mai poate suporta multa vreme pierderile de un milion de dolari pe zi ale SIDEX, dar temindu-se de o confruntare deschisa cu viesparul de interese din parlament, executivul pare sa fi ales calea ordonantei de urgenta. Bineinteles, aceasta vine in contradictie cu criticile pe care actualii lideri ai PSD le adresau guvernelor precedente, referitor la numarul mare de ordonante de urgenta si la desconsiderarea parlamentului. Mai mult, pe cind erau in opozitie, actualii guvernanti sustineau cu tarie ca privatizarea regiilor si a societatilor comerciale "strategice" sa se faca tot prin lege. O data ajunsi la guvernare, liderii PSD si-au schimbat viziunea. Doar ghemul intereselor economice care se ciocnesc pe culoarele parlamentului si in spatele usilor capitonate nu s-a schimbat. OVIDIU NAHOI [17][pl.dll?rid=expresro] 