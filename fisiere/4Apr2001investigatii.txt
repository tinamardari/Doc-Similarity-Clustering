 Gestul prefectului de Caras-Severin de a recomanda un magistrat pentru sefia Judecatoriei Caransebes poate crea un precedent periculos Judecatori numiti de prefecti Un document incredibil vine sa demonstreze o noua imixtiune a executivului in treburile justitiei. In articolul nostru de ieri evocam incercarea ministrulului justitiei, Rodica Stanoiu, de a influenta justitia printr-un act in care magistratii care judeca procesele caselor nationalizate erau amenintati cu inspectii ale Corpului de control in cazul in care nu tin partea chiriasilor. Va prezentam astazi un nou document oficial, semnat de prefectul de Caransebes, care ii recomanda Rodicai Stanoiu nici mai mult nici mai putin decit omul potrivit pentru functia de presedinte al judecatoriei din acelasi oras. Aceasta hirtie nu a ramas o simpla recomandare intrucit ea a fost deja semnata de doua persoane din minister. Cu alte cuvinte, in politica PDSR, prefectul intervine in numirea unui presedinte de judecatorie. Prefectul balan: "Sint de acord ca actiunea mea poate fi interpretata ca o imxtiune a politicului in viata juridica" Prefectul de Caransebes, Gheorghe Pavel Balan, semneaza "propunerea domnului Radulescu Mihail pentru functia de presedinte al Judecatoriei Caransebes". Motivatia domnului prefect este simpla: "Avind in vedere ca functia de presedinte al Judecatoriei Caransebes este vacanta ca recomandam ca aceasta functie sa fie ocupata de domnul Radulescu Mihail, sens in care va inaintam si un Curriculum Vitae al domniei sale. Cu speranta ca propunerea formulata va fi agreata si de dumneavoastra, va multumim Excelenta..." Prefectul insusi recunoaste insa ca nu era de competenta sa sa faca astfel de propuneri: "Intr-adevar, nu este o practica obisnuita ca prefectul, care este om politic, sa faca asemenea recomandari. Dar e postul vacant. Aveti dreptate, era normal ca tribunalul sa faca recomandarea. Sint de acord ca actiunea mea poate fi interpretata ca o imixtiune a politicului in viata juridica. Dar eu il cunosc pe domnul Mihail. Este tinar, are in jur de 50 de ani si fata de celalalt candidat care a mai fost presedintele judecatoriei, domnul Ciuca, are un avantaj. Domnul Ciuca are 60 de ani si a trebuit sa ma gindesc si la viitorul judecatoriei", ne-a declarat prefectul de Caras-Severin. Recomandarea prefectului, in lucru la Ministerul Justitiei Surprinzator, recomandarea domnului prefect a fost deja data in lucru si nu aruncata direct la cosul de gunoi, cum era de asteptat. Una dintre semnaturi apartine doamnei Achim, referent de specialitate in Comisia de Organizare a ministerului. " Nu vad de ce va intereseaza aceasta hirtie. Mi-a fost data mie in lucru de catre domnul director Banu. Eu trebuie sa actionez conform rezolutiei, care este un secret profesional si nu va pot spune in ce consta. Dar noi am transmis o hirtie catre Curtea de Apel Timisoara pentru ca vrem sa stim parerea lor in aceasta privinta. Nu parerea prefectului conteaza", ne-a declarat functionara ministerului justitiei. Leodor Ciuca, principalul contracandidat al persoanei recomandate de prefect pentru postul de presedinte al Judecatoriei Caransebes, se simte nedreptatit de propunerea prefectului. "Nu stiam de recomandarea prefectului si ideea in sine mi se pare deplasata. Era mai normal sa fie facute recomandarile de catre Tribunal sau de Curtea de Apel. Daca un om politic spune "Il vreau pe asta..." Justitia ar trebui sa fie independenta. Noi nu avem voie nici macar sa fim membri in vreun partid. Domnul Mihail este probabil simpatizant PDSR, ca a fost si coleg cu domnul Nastase. Corect nu este pentru ca recomandarea ar putea fi luata in considerare iar asta inseamna ca, practic, prefectul a numit presedintele judecatoriei", ne-a declarat Leodor Ciuca. "S-a gindit ca as fi mai potrivit pentru dinsul" Mihail Radulescu, omul propus de prefect, sustine ca nu are nici un fel de relatie de prietenie cu prefectul si ca nici nu stia despre recomandarea trimisa de acesta ministrului justitiei: "Dinsul nu are nici o calitate sa faca o recomandare de acest fel pentru ca eu sint magistrat. Probabil m-a ales pentru ca am un brevet de luptator din '89. Sau s-o fi gindit ca, din punct de vedere personal, as fi mai potrivit pentru dinsul. Nu am stiut despre aceasta hirtie. Probabil a facut-o ca sa-mi intinda o mina de ajutor, dar este o greseala a dinsului. Nu stiu nici de unde a luat CV-ul meu, poate din dosarul meu de judecator. Probabil a facut demersuri la Curtea de Apel ca sa-l obtina. Domnul Adrian Nastase a fost colegul meu de facultate. Credeti ca nu puteam, discret, sa fac o interventie la dinsul? Vreau sa fiti convinsa de asta. Si m-as fi dus pentru un post mai mare decit asta. Insa ceea ce a facut domnul prefect este o imixtiune in treburile justitiei. Absolut". LAURA LICA Ministrul Stanoiu le sugereaza judecatorilor nemultumiti sa ceara azil politic Luni seara, intr-o emisiune televizata, ministrul justitiei, Rodica Stanoiu, si-a expus punctul de vedere in legatura cu masurile pe care le va lua. Cu aceasta ocazie, doamna ministru s-a referit si la circulara trimisa presedintilor curtilor de apel din tara cu recomandarea de a fi mai atenti atunci cind pronunta hotariri impotriva chiriasilor din casele nationalizate, document prezentat ieri in "Evenimentul zilei". Doamna ministru a declarat: "Ministerul Justitiei a dat intr-un fel, asa, numai o circulara, in care si-a permis sa aduca aminte instantelor ca in Romania toti oamenii au dreptul la protectia pe care legea le-o confera. Si legea, si Constitutia". Trebuie facuta totusi precizarea ca documentul respectiv nu hirtie oarecare, cum lasa sa se inteleaga Rodica Stanoiu, ci un act trimis in mod oficial, cu semnatura sa in calitate de ministru al justitiei si cu stampila de rigoare. Mai mult decit atit, fata de documentul respectiv, presedintii curtilor de apel din toata tara au raspuns in scris, mentionind ca au luat nota de aceasta circulara. Ba chiar, unii dintre ei sugerau si modalitati in care ar putea fi duse la indeplinire cerintele doamnei ministru. Pe judecatorii care indraznesc sa-si arate nemultumirea fata de situatia creata, ministrul justitiei i-a pus la punct sugerindu-le sa paraseasca tara: "Am auzit ca au aparut foarte multe sensibilitati in sensul asta si judecatori care considera asta ca fiind o imixtiune in treburile justitiei. Poate mai gasim vreo doi-trei care sa ceara azil politic". Si, ca si cum toate acestea nu ar fi fost de ajuns, Rodica Stanoiu mai promite niste masuri in aceeasi directie: "In realitate, cred ca e oleaca de panica in legatura cu aceste masuri care urmeaza a fi luate, pentru ca e normal. Cine e corect n-are de ce sa se teama." LAURA LICA Si-a omorit fiul in timp ce acesta dormea, apoi i-a dat foc In satul Carapcesti, comuna Corod, judetul Galati, un barbat si-a ucis fiul luni seara, injunghiindu-l de 12 ori cu cutitul in timp ce tinarul dormea. Dupa aceea, barbatul a tirit trupul baiatului in curte, a aruncat pe el mai multe haine pe care le-a stropit cu motorina si i-a dat foc. Dupa aceea, s-a asezat pe prispa, privind cum cadavrul ardea. Vecinii au vazut fum in curtea lui Popa si au sarit sa stinga focul cu apa. Maiorul Ioan Maris, purtator de cuvint la Inspectoratul de Politie al Judetului Galati a declart: "Aurel Popa este acuzat de omor calificat, acesta omorindu-si fiul cu mai multe lovituri de cutit. El risca o pedeapsa cu inchisoarea pina la 25 de ani". Raportul medicilor legisti arata ca Florin Popa, in virsta de 22 de ani, a murit in urma multiplelor plagi intepate si injunghiate. Inima si ficatul tinarului au fost sectionate, Aurel Popa hacuindu-si fiul cu singe rece. Aurel Popa, in virsta de 49 de ani, si fiul sau, Florin Popa, 22 de ani, aveau deseori altercatii din cauza faptului ca tatal bea mai tot timpul, iar fiul era cunoscut ca fiind o persoana violenta. Aurel Popa fusese parasit de sotia lui asta-toamna pentru ca aceasta nu a mai suportat sa fie batuta. Vecinii spun ca, in urma cu trei saptamini, Florin si-a surprins tatal uitindu-se la filme porno si ca de atunci se certau continuu. ALINA COMSA-DURBACA Doctorul Florian, cercetat pentru luare de mita - numit numarul doi la IML Cluj La Institutul de Medicina Legala Cluj-Napoca, legea nu mai are nici o valoare. Actualul director al IML Cluj, dr. Marius Vartic, prospat numit in functie, printr-un ordin semnat de ministrul sanatatii, Daniela Bartos, la data de 28 martie, a emis, in cursul zilei de luni, la doar patru zile de la numire, o decizie considerata cel putin bizara. Prin decizia nr. 1536/X/119, dr. Stefan Florian a fost numit sef al Laboratorului de Medicina Legala, adica in fruntea laboratorului care se ocupa de elaborarea expertizelor pe persoane in viata (expertize solicitate de persoane in viata care se bazeaza pe bilete de iesire din spital, foi de observatie clinica si adeverinte de examinare medicala). Stefan Florian este cercetat penal de catre Parchetul Militar Cluj, sub aspectul savirsirii infractiunii de luare de mita si primire de foloase necuvenite. In aceasta cauza, dr. Florian este acuzat de intocmirea unui numar de 34 de expertize de aminare conditionata sau de intrerupere a pedepsei cu inchisoarea pe caz de boala. Actualul director Marius Vartic a motivat aceasta hotarire prin faptul ca a fost informat de Ministerul Sanatatii de existenta a 29 de posturi in organigrama IML Cluj. "Mi s-a adus la cunostinta de catre consilierul ministrului sanatatii ca in schema de personal de la IMLCluj, exista un numar de 29 de locuri, iar in baza acestei organigrame am dispus reincadrarea medicilor Alin Capilneanu si Stefan Florian in functiile detiunte pina la disponibilizare", a declarat Marius Vartic, care nu a putut prezenta nici un astfel de document. Surse din cadrul IML Cluj, sustin ca, in cursul zilei de ieri, dr. Stefan Florian a fost chemat pentru audieri la Parchetul Militar Cluj. Aceleasi surse adauga ca dr. Alin Capilneanu si-a pastrat functia detinuta anterior disponibilizarii, adica de sef Laborator Prosectura. Acest laborator se ocupa cu intocmirea expertizelor medico-legale ale autopsiilor. MIHAI SOICA Teroare la Spitalul de Neurochirurgie Iasi Vasile Nahoi si-a ascutit tacticos cutitul cu o furculita, spunind ca vrea sa le injunghie pe pacientele dintr-un salon vecin Cadrele medicale si bolnavii din Clinica de Neurochirurgie au trait luni o noapte de groaza. In jurul orei 20.00, un bolnav a inceput sa-si ascuta un cutit pentru a le injunghia pe bolnavele din Salonul 313. Dupa vizita de seara, Vasile Nahoi (47 de ani), din judetul Botosani, a scos din sertar un cutit de bucatarie caruia a inceput sa-i ascuta lama frecindu-l de o furculita si spunindu-le bolnavilor din salon ca se va duce la femeile internate in Salonul 313 sa le taie gitul. Apoi s-a intepat de citeva ori cu cutitul in git, ca sa verifice daca taie. Colegii de salon au asistat cu groaza la pregatirile nebunului. Reusind sa iasa neobservat din salon, unul dintre bolnavi s-a dus la medicul de garda si la asistente pentru a le preveni. Cind cadrele medicale au intrat in salon, Nahoi coborise din pat si pornise catre salonul de femei. Medicul de garda, dr. Elena Turliuc, a discutat cu bolnavul, reusind, in cele din urma, sa-l convinga sa renunte la intentiile sale diabolice. Imediat, asistentele l-au sedat, legindu-l de pat. "Spunea tot timpul ca il doare capul si ceafa. Incepuse sa vorbeasca aiurea si avea halucinatii. Intr-o noapte, a inceput sa tipe strigind ca il urmareste o femeie cu un cutit. Nu stiu ce avea cu femeile din salonul vecin. Cind l-am vazut ca ascute lama cutitului, am crezut ca vrea sa taie niste salam. Isi punea cutitul la git sa vada daca taie. Noroc ca un baiat care se putea da jos din pat, pentru ca nu era inca operat, a chemat repede asistentele si medicul de garda", a declarat unul dintre bolnavi. Nu este pentru prima oara cind cadrele sanitare de la Spitalul de Neurochirurgie se intilnesc cu astfel de cazuri. "Doamna doctor a reusit sa-l imblinzeasca, determinindu-l sa renunte. O alta asistenta a pregatit o injectie pentru a-l putea seda si l-am legat de miini si de picioare. A dormit pina spre dimineata si nu am mai avut probleme", a precizat una dintre asistente. Ieri, Vasile Nahoi nu-si amintea decit ca a fost agresiv si nu putea sa explice de ce a vrut sa le injunghie pe bolnavele din Salonul 313. CATALIN DUMITRESCU Fiul colonelului Gaina, trimis in judecata la Constanta Dupa ce l-au arestat in urma cu circa doua saptamini, procurorii constanteni l-au trimis in judecata pentru vatamare corporala grava din culpa si fuga de la locul faptei, pe Alexandru Constantin Gaina, zis "Supa", fiul sefului cadrelor din serviciu de informatii al MI (UM 0962, poreclita "Zece si doua minute", fosta "Doi si un sfert"). Trebuie amintit ca, in plin razboi declansat de primul ministru hotilor de masini, in urma nefericitei crime comise la Timisoara asupra lui Sasa Disici, Ministerul de Interne si-a adus aminte si de hotii de masini bucuresteni Radu Bolgiu, zis Boso, dat acum in urmarire generala si Constantin Gaina. Pe ultimul, insa, Corpul de Control al ministrului de Interne nu a facut decit sa-l scoata basma curata, aratind intr-un raport dat publicitatii prin Agentia Mediafax ca ar exista probe de singe recoltate de pe air-bag-urile din masina VW Passat implicata in accidentul din comuna Nicoae Balcescu ca nu el a condus masina ci Janina-Georgeta Despina, aflata in coma. Rechizitoriul emis de procurorii constanteni arata fara putinta de tagada ca " in urma accidentului, s-a produs vatamarea corporala, atit a conducatorului auto, cit si a numitei Despina Georgeta-Janina, aceasta din urma ocupind locul din dreapta-fata a autoturismului". CHRISTIAN LEVANT Condamnat la 15 ani de inchisoare in procesul "Tigareta II", Comandorul Suciu a facut atac de cord Comandor (r) Ioan Suciu, condamnat definitiv la 15 ani de inchisoare in procesul "Tigareta II", este grav bolnav de inima si urmeaza sa fie supus unor interventii chirurgicale riscante. El a facut un atac de cord la scurt timp dupa ce i-a fost respinsa cererea de intrerupere a executarii pedepsei si este internat la Institutul de Cardiologie "C.C. Iliescu" din Bucuresti. Conducerea unitatii sanitare a hotarit ca nici o persoana angajata a Institutului sa nu dea informatii despre starea de sanatate a lui Ioan Suciu, aceste date fiind strict confidentiale. Surse neoficiale ne-au declarat ca este foarte probabil ca acesta sa fie supus la doua interventii chirurgicale (by-pass coronarian), pentru care va fi necesar acordul familiei pacientului. Pe tot parcursul anchetei penale si al procesului care au urmat dupa declansarea scandalului "Tigareta II", comandorul Ioan Suciu a fost considerat, alaturi de colonelul SPP Gheorghe Trutulescu, unul dintre personajele-cheie ale intregii afaceri. El a fost comandantul Bazei Militare Otopeni, locul in care au fost descarcate tigarile aduse atit cu primul transport, cel din noaptea de 23 martie 1998, cit si cele venite cu al doilea transport, in noaptea de 18/19 aprilie. In timpul audierilor din cadrul procesului desfasurat, in prima instanta, la Tribunalul Militar Teritorial Bucuresti, Suciu a sustinut ferm ca ambele transporturi s-au incadrat in categoria "operatiunilor speciale". Catre sfirsitul procesului, el a mai afirmat, sustinut fiind si de marturia citorva dintre subordonatii sai, ca gen. Gheorghe Bucse, comandantul Aviatiei Militare, ar fi fost informat despre desfasurarea ambelor transporturi. TATIANA DABIJA VASILE SURCEL Autorii jafului armat din Iasi au fost arestati Procurorii ieseni i-au arestat ieri pe autorii jafului armat petrecut la sfirsitul lunii martie asupra cetateanului iranian Saeid Manfred. Sebi Ionut Rosu si Catalin Hanea au patruns in noaptea de 25 martie in casa iranianului, cu un pistol si un cutit in mina. Arabul a fost amenintat cu pistolul la timpla, hotii "operindu-l" in citeva minute. "Politia a fost sesizata la ora 21.00, chiar de catre victima. Iranianul a povestit ca agresorii au sunat la usa. Nu s-a mai uitat pe vizor si, cind a deschis usa, cei doi au navalit in casa. El a declarat ca aveau cagule pe cap; unul avea un pistol, iar celalalt un cutit. L-au imobilizat, dupa care i-au pus pe gura o bucata de banda adeziva. Au scotocit prin casa, dupa care au plecat", a declarat colonelul Neculai Stefaroi, loctiitorul comandantului IPJ Iasi. In urma cercetarilor s-a stabilit ca din casa lui Saeid Manfred au disparut 4.100 $, un lant din aur, o bratara si doua telefoane celulare, valoarea prejudiciului ridicindu-se la 110 milioane de lei, din care s-au recuperat doar 600 $. Pe numele lui Sebi Ionut Rosu si Catalin Hanea, procurorii Parchetului de pe linga Tribunalul Iasi au emis mandate de arestare pe 30 de zile sub invinuirea de tilharie in forma agravata, cu mina armata. CATALIN DUMITRESCU Trei morti la Tintareni Un grav accident de circulatie s-a produs ieri dimineata pe raza localitatii Tintareni din judetul Gorj, victime fiind trei persoane aflate intr-un autoturism BMW. Soferul masinii, Viorel Sorinel Paciurea, avea 27 de ani, era din comuna Bradesti-Dolj si conducea cu viteza excesiva. In autoturism se mai aflau Sorin Traian Mirea, 25 de ani, din Craiova, Adina Bruma, 24 de ani, din Rovinari, si inca o tinara care, din fericire, a scapat cu viata. Toti ceilalti trei tineri au murit pe loc, iar supravietuitoarea accidentului a fost transportata la Spitalul din Filiasi. Tragedia s-a produs la ora 4.00 dimineata, cind soferul BMW-ului a vrut sa depaseasca o caruta. Din cauza vitezei, a acrosat atelajul, dar si un autocamion care venea din sens opus. Soferul autocamionului, Florin Ciusanu, povesteste ca a incercat sa evite coliziunea cu autoturismul BMW si a frinat brusc. Cu toate acestea, impactul s-a produs si urmarile au fost moartea violenta a celor trei persoane, ranirea grava a celei de-a patra persoane, avarierea grava a BMW-ului si o sperietura zdravana a soferului acutocamionului care era inca in stare de soc la citeva ore dupa producerea accidentului. Timp de citeva ore, circulatia rutiera a fost oprita pe DE 79 pentru ca politistii sa poata efectua ancheta in cel mai grav accident rutier produs anul acesta pe raza judetului Gorj. CLAUDIA TIPLUICA Tigani din Voluntari, retinuti pentru ca au cerut unui pensionar 15.000 de dolari "taxa de protectie" Politistii Sectiei 18 au retinut ieri citiva membri ai mafiei tiganesti din Ilfov, care au cerut unui pensionar bucurestean 15.000 de dolari "taxa de protectie". Nicolae Alexandru, in virsta de 62 de ani, este pensionar si locuieste in sectorul 5 al Capitalei. Recent, batrinul a revendicat in justitie un teren in zona rezidentiala Baneasa. Cum procesul se deruleaza in favoarea sa si are sanse mari sa obtina proprietatea asupra parcelei respective, Alexandru a fost contactat de mai multe persoane, interesate sa cumpere pamintul. Pretul cerut este destul de piperat: aproximativ 115.000 de dolari. Dar pensionarul spunea ca a gasit un client si ca, in curind, va obtine o gramada de bani. Vestea ca Nicolae Alexandru va fi miliardar s-a extins cu repeziciune si a ajuns chiar in comunele de la periferia Capitalei, la tiganii din comuna Voluntari. La sfirsitul lunii noiembrie a anului 2000, Nicolae s-a trezit cu doi tigani la usa: Niculae Tranca, zis "Nici", in virsta de 47 de ani, si Victor Tranca, zis "Osu", in virsta de 28 de ani. Acestia i-au cerut 15.000 de dolari ca sa il "protejeze" de "mafia tiganeasca din Ilfov". L-au avertizat ca, daca nu plateste, isi risca viata. Speriat, batrinul le-a dat o parte din bani - 1.300 de dolari - si bijuterii din aur in greutate totala de 50 de grame. Dar tiganii au continuat sa il ameninte, ca sa obtina restul de bani. Pensionarul nu a mai suportat teroarea si s-a plins politiei. Anchetatorii au organizat luni un flagrant: i-au inminat lui Nicolae 10.000.000 de lei in bancote de 50.000 si 100.000 de lei, care aveau inscriptionate criminalistic cuvintul "santaj". Acesta le-a dat celor doi banii, reprezentind inca o transa din "datoria" de 15.000 de dolari. Politistii i-au retinut imediat pe "Nici" si pe "Osu". Anchetatorii au mai stabilit ca cei doi mai aveau un complice: Vasile Dumitru, in virsta de 45 de ani, din comuna Chiajna-judetul Ilfov. Infractorii au fost retinuti pentru santaj. Politistii Sectiei 18 continua cercetarile. DANIEL NEAMU PETRISOR CANA Mai multi timisoreni se pling ca sint Terorizati de decibelii circiumii "Peach Pit" Patronul restaurantului este jurnalist la publicatia "Agenda zilei" In Timisoara, pe Calea Torontalului nr. 36, s-a deschis de citiva ani restaurantul "Peach Pit", care apartine unui ziarist timisorean, Radu Toanca. "Peach Pit" ofera clientilor un program muzical live - nocturn care, insa, a reusit sa-i scoata din sarite pe locatarii din blocurile vecine. Gheorghe Dumitrescu are geamurile apartamentului situate chiar in fata restaurantului. "Cind pun capul pe perna noaptea, aud ritmul din boxe. Daca deschid geamul, aud toata orchestra. In ultimii trei ani, am facut nenumarate reclamatii la politie, la primarie, dar fara nici un rezultat concret. S-au dat citeva amenzi si atit. Pe mine, patronul Toanca a vrut chiar sa ma bata. Vine vara si o sa ne termine de tot daca deschide si terasa cu orchestra", spune vecinul ajuns in pragul disperarii. Potrivit lui Gheorghe Dumitrescu, patronul Toanca nu se teme nici de politie, nici de primarie pentru ca, in calitatea lui de ziarist, "ii cunoaste pe toti sefii". "In fata colonelului Lepadatu de la politie, Toanca a afirmat ca degeaba i se fac procese-verbale de contraventie, pentru ca el se duce la Andras (seful IPJ Timis - n.r.) si le anuleaza", mai spune Dumitrescu. Un alt locatar exasperat de zgomot afirma ca il cunoaste bine pe Toanca. "A inceput de jos si, cu ani in urma, se putea discuta cu el. Acum insa se lauda cu prietenia primarului din Timisoara, Gheorghe Ciuhandu, si a presedintelui Consiliului Judetean Timis, Dan Ioan Sipos. Exista stiva de reclamatii la politie, dar in continuare, noapte de noapte, suportam calvarul manelelor si al muzicii de taraf. Singura masura a luat-o Protectia mediului, care i-a dat o amenda in 1999, si atit". Declaratiile altor locatari confirma aceeasi stare de spirit. "Vara e nenorocire. Noaptea aud muzica de parca ar cinta la mine in apartament" (Stefan Ember). "Veniti la 3 noaptea, oricind, sa auziti ceva insuportabil" (Mircea Bucataru). Insa, nu toti locatarii au depus plingeri la politie. Politia nu masoara decibelii La Sectia 4 Politie din Timisoara, pe raza careia se afla restaurantul incriminat, am aflat ca nu se poate face mare lucru pentru linistea cetatenilor. "Pina nu vine Protectia mediului, nu putem face mare lucru. Procedura de stabilire a nivelului de zgomot este foarte complicata. Astept specialistii de la Mediu, cu detectoare si aparate de inregistrare, pentru a masura zgomotul la 25 si la 50 de metri distanta. Reclamatiile sint mai vechi, e adevarat, dar Legea 61, a ordinii si linistii publice, nu prevede nimic cu privire la muzica. Cit despre amenintarea patrulelor de politisti, toti patronii de restaurante incearca sa le intimideze cu nume sonore din conducerea politiei si primariei", ne-a declarat comandantul Sectiei 4, cpt. Gheorghe Catuna. Cu toate acestea, politia detine documente, puse la dispozitie de reclamanti, din care rezulta ca restaurantul are orar de functionare pina la ora 23.00, dar "fara program distractiv" (autorizatia de functionare nr. 3544/ 28.06.2000) sau ca localul nu are autorizatie de mediu (adresa nr. 1774/29.05.2000 a Agentiei de Protectie a mediului Timisoara). Faptul ca, alaturi de Radu Toanca, celalalt patron al localului este Marcel Suciu, membru in Consiliul Judetean Timis, explica oarecum amorteala politiei locale. Iar cazul de la Timisoara are, probabil, mii de replici in Romania. Radu Toanca: "Niste cretini comunisti" Contactat de "Evenimentul zilei", Radu Toanca a negat ca ar exista vreo problema: "Nu-i adevarat. A fost in anii trecuti problema cu muzica, dar am refacut localul si am montat geamuri termopan, tocmai pentru protectia celor din jur. In fata restaurantului este un bloc de batrini, unde la parter exista o gramada de magazine alimentare, care se aprovizioneaza noaptea. Toate zgomotele facute de masinile cu marfa sint puse pe seama noastra. Batrinii nu au de lucru si, probabil, nu pot dormi din alte cauze. Sint o adunatura de nerozi, niste cretini comunisti de pe vremea lui Ceausescu. Eu am cumparat o casa, fac o mica afacere, dar am devenit obsesia lor. Este o minciuna sfruntata acuzatia ca ma folosesc de nume mari din Timisoara, pentru ca in primul rind nu este deontologic, si apoi nu ma compromit eu pentru o afacere", ne-a declarat Radu Toanca. Fost ziarist la "Renasterea Banateana", Radu Toanca este in prezent sef la sectia Politica - Administratie a publicatiei "Agenda zilei" si detine functia de secretar general al Asociatiei Presei timisorene. SORIN CEHAN [27][pl.dll?rid=expresro] 