 Vinatoarea de vinatori in Dolj Intre vinatorii si pescarii din judetul Dolj a inceput de citva timp un adevarat razboi, in care se joaca interese de grup dintre cele mai spectaculoase. In centrul acestui scandal sta Asociatia Judeteana a Vinatorilor si Pescarilor Sportivi Dolj (AJVPS), care vrea sa ramina ce a fost pe vremea lui Ceausescu, adica singura cupola a unui domeniu foarte cautat de lumea buna, unde se vehiculeaza sume importante de bani, dar si privilegiul de a vina oriunde o caprioara, un cerb sau un mistret. La o vinatoare exotica, se stie, multe dosare, multe relatii pot gasi o solutionare. Iata insa ca vremurile s-au schimbat si pot exista si alte asociatii de vinatori si pescari, lucru imposibil de acceptat de catre vechile structuri. Cu o singura: exceptie atunci cind aceste asociatii noi apartin unor membri marcanti din vechea AJVPS sau familiilor acestora. La Segarcea s-au vizat la inceputul saptaminii trecute, permisele de arma pentru vinatorii sportivi. Cu acest prilej, intre conducerile a doua asociatii doljene, AJVPS si "Diana", a avut loc un conflict de proportii, care a degenerat in insulte, amenintari si chiar anulari de permise. Frica de concurenta Pina in 1996, tot ce insemna vinatoare si pescuit era dirijat de AGVPS, care avea filiale in toate judetele. Cu Legile 103 si 107 s-a decis sa poata functiona legal si alte asociatii de vinatori si pescari, independent de AGVPS. Compania Nationala Apele Romane, filiala Dolj, a organizat in 1999 o licitatie pentru exploatarea unor ape din judetul Dolj de catre pescarii sportivi. Licitatia a fost cistigata de catre AVPS "Diana" Dolj, cu care s-a incheiat contractul nr. 2681/18.06.99, aceasta primind dreptul de a folosi pentru zece ani lacurile Preajba, Cilieni, Bratovoiesti, precum si portiuni din Jiu si Dunare. Suma convenita la licitatie a fost stabilita la 31.112.060 lei anual. "Diana" a obtinut si autorizatia 67.313/13.07.99 de la Ministerul Agriculturii. Numai ca fostul administrator AJVPS Dolj a simtit ca-i fuge pamintul de sub picioare, pierzind o parte importanta din sursele de venituri. Cotizatii strinse cu pusca Cum actele arata ca asociatia "Diana" si-a dobindit legal drepturile, AJVPS incepe o campanie prin care incearca sa denigreze, la toate nivelurile, noul concurent, chiar si pe proprietarul lacurilor, care este Compania Nationala Apele Romane, ce apartine statului. Marea suparare a AJVPS este ca, prin adresa nr. 1517/17.04.2000, Apele Romane ii interzice acesteia "folosirea apei pentru piscicultura, prevalarea de contractul nr. 37/1999 -reziliat de drept, eliberarea de permise de pescuit sportiv, incasarea de taxe si controlul asupra luciurilor de apa." Mai mult chiar, proprietarul apelor ii avertizeaza pe cei de la AJVPS ca, in cazul nerespectarii somatiei, sint pasibili de inchisoare de la sase luni la trei ani, potrivit art. 94 din Legea 107/96. Cu toate acestea, conducerea AJVPS, prin diverse persoane inarmate cu pusti, ii vineaza pe toti cei care nu fac parte din asociatia lor, chiar daca asupra locurilor cistigate prin licitatie de catre "Diana" nu mai au nici un drept. Sint ridicate permise, sint amenintati oamenii, unii sint chiar batuti, cu intentia de a-i intimida si de a-i convinge sa plateasca taxele la AJVPS, chiar daca acestia nu au nici o legatura cu aceasta asociatie. Intre cei agresati sint Berechet Dumitru si Iota Marian Cristi, care ne-au relatat in scris faptele. Presedintele AJVPS (Asociatia Judeteana a Vinatorilor si Pescarilor Sportivi), Nuta Teodor, ne-a declarat ca toti cei care doresc sa paraseasca asociatia pot pleca numai prin transfer si numai atunci cind si-au achitat cotizatia la zi. De asemenea, directorul agentiei "Diana", Florin Cristea, a fost batut, conform declaratiei acestuia, chiar de catre presedintele AJVPS, Nuta Teodor. Ca urmare, a inceput o adevarata "vinatoare de vinatori" in rindul celor care se duc sa se inscrie la alte asociatii. Jandarmi, parlamentari si judecatori - folositi ca sperietori Intr-un protocol incheiat intre Ministerul Agriculturii si Ministerul Apelor, Padurilor si Protectiei Mediului, in data de 04.02.2000, se spune, la art. 1, ca au dreptul sa pescuiasca doar persoanele fizice si juridice care au cistigat licitatiile organizate de Compania Nationala Apele Romane, deci, asociatia "Diana". Ca urmare, AJVPS nu mai are dreptul de a elibera permise deoarece nu s-a prezentat la licitatie. Acesta este motivul pentru care s-a si declansat respectivul razboi. Caci, in timp ce AJVPS primeste interdictia de a folosi bazinele piscicole, "Diana" primeste de la Directia de pescuit din cadrul MAA adresa nr. 68.491/08.05.2000, in care se comunica faptul ca "are dreptul sa practice pescuitul sportiv". Dindu-si seama ca pierde toate drepturile, AJVPS apeleaza la toate relatiile din parlament, politie si justitie pentru a-i speria pe cei de la "Diana". Directorul acestei noi asociatii, Florin Cristea, ne-a declarat ca "peste tot, atunci cind ameninta vinatorii si pescarii neinscrisi la ei, cei din conducerea AJVPS spun ca in spatele lor se afla oameni puternici, cu influenta. Numele cele mai vehiculate sint ale generalului de jandarmi Velicu, judecatorului Dan Spinu, senatorului Predescu, care au devenit un fel de sperietori. De altfel, cei de mai sus sint grupati in Asociatia AVPS "Hermelin", din care face parte si Nuta Silvestru Ilie, care nu e altcineva decit fiul lui Nuta Teodor, directorul AJVPS Dolj". Verificarile noastre arata ca, alaturi de aceste nume, figureaza si altele, pe care cei de la AJVPS le flutura pe sub nasul celor gasiti pe balti, atunci cind vor sa-i ameninte. Toate temerile directorului de la "Diana" par indreptatite, caci, zilele trecute, la Tribunalul Dolj unde s-a judecat procesul intentat de AJVPS Dolj impotriva Apelor Romane si asociatiei "Diana", presedintele completului de judecata a fost chiar judecatorul Dan Spinu, care, dupa cum declara directorul Cristea, face parte din asociatia "Hermelin". Serviciul de arme face control financiar Imediat dupa proces, s-a primit de la parlament, din partea deputatului PPR Bogdan Ionescu, o sesizare catre politie, prin care se cerea un control la "Diana". La acest control, efectuat de cei de la Administratia Financiara, a venit si lt. col. Stoiculescu Constantin, seful Biroului arme si munitii, care nu avea nici o legatura cu verificarile economice. Prezenta sa pare a avea mai degraba legatura cu adresele inaintate de "Diana" catre Ministerul de Interne, prin care se reclamau abuzurile savirsite de AJVPS, la care politia a inchis mereu ochii. De pilda, la sesizarile facute de asociatia "Diana", IPJ Dolj raspunde cu adresa nr. 611/29.03.2000, in care se spune: "Aspectele sesizate de dv. sint de natura civila si, pentru solutionare legala, se impune sa va adresati instantelor de judecata competente", desi acuzatiile erau de uz de fals, ceea ce implica aspecte penale. Ba, aceste sesizari ajungeau la AJVPS, in loc sa fie cercetate. Toate aceste aspecte au fost sesizate si la conducerea Ministerului de Interne, dar rezolvarea era mereu aruncata pe plan local, unde pirghiile sint minuite de persoanele amintite mai sus. Administratia Financiara n-a descoperit nici o neregula la "Diana" si a constatat ca toata activitatea era redusa la incasarea a 1,5 milioane de lei pentru permise, desi plateste la Apele Romane zeci de milioane de lei, potrivit contractului de licitatie. Restul pescarilor platesc, de frica, la AJVPS, chiar daca aceasta nu mai are nici un drept asupra apelor. Cu vinatorii se intimpla la fel. Marti, la avizarea permiselor de arma, cei care au platit taxele la "Diana" au fost obligati sa ceara banii inapoi si sa se inscrie la AJVPS. Iata citeva exemple: Barbu Iulian, Rosu Marin, Saioc Stefan, Nicola Niculae, Iovan Paul si Cotoi Gheorghe. Tuturor li s-a spus ca nu li se va aviza permisul de arma daca nu se retrag de la "Diana", astfel ca au solicitat restituirea banilor, chitantele respective fiind acum in posesia noastra. Acelasi ofiter de politie, Stoiculescu Constantin, de la arme si munitii, in loc sa verifice doar starea armei si capacitatea posesorului, a cerut in public ca solicitantii sa prezinte acte vizate doar de catre AJVPS, ceea ce reprezinta un grav abuz. Despre abuzurile semnalate de noi in ceea ce priveste relatia cu asociatia "Diana", presedintele AJVPS, Nuta Teodor, refuza orice comentariu spunind ca si tacerea poate fi un raspuns. ION SPANU Cazul "Scandal cu politisti beti si prostituate" este anchetat de IGP De citeva zile, o comisie de ancheta a IGP se afla in judetul Hunedoara. Comisia ancheteaza si face verificari asupra cazului prezentat pe larg de "Evenimentul zilei" sub titlul "Scandal cu politisti beti si prostituate". Conform celor declarate de col. Stefan Aranaciu, comandantul IPJ Hunedoara, impotriva celor trei politisti care au provocat scandal in restaurantul "Izvorul Decebal" din Deva vor fi luate masuri disciplinare dintre cele mai serioase. LUCIAN STANCIU Biserica ortodoxa din Cetatea de Balta a fost jefuita Persoane necunoscute au furat mai multe obiecte bisericesti, intre care si o cruce, despre care au crezut ca este din aur masiv, din biserica ortodoxa aflata in localitatea Cetatea de Balta - Alba. Vineri noaptea, infractorii au patruns in locasul de cult si au sustras din altar o cruce din metal galben, un ceas electronic de perete si trei covoare persane, valoarea prejudiciului fiind estimata la peste doua milioane de lei. Hotii au abandonat bunurile furate in curtea bisericii, speriati de citeva zgomote si de faptul ca ar putea fi prinsi. Politistii au deja in vedere citiva suspecti, mai ales ca locasul de cult a mai fost jefuit in urma cu patru ani. LUCIAN DOBRATER De fata cu gardienii de la Jilava, Marian Geamanu a fost taiat cu lama de "praduitorul" Percila Surse din Penitenciarul Jilava, care au dorit sa-si pastreze anonimatul, ne-au declarat ca, in cursul saptaminii trecute, Marian Geamanu (personaj implicat in "afacerea Portbagajul") a fost la un pas de a fi casapit in incinta puscariei de catre un alt personaj cunoscut in lumea interlopa, Marian Percila. Sursele noastre ne-au relatat ca, in vreme ce se afla la Punctul de Pregatire al Detinutilor (PPD) pentru a fi transportat sub escorta la Tribunalul Municipiului Bucuresti, Marian Geamanu a fost atacat de catre Percila. Acesta, inarmat cu o lama de ras si profitind de neatentia gardienilor, s-a napustit asupra lui Geamanu incercind sa-i taie gitul cu lama. Norocul lui Geamanu, spun sursele noastre, a fost ca ar fi observat in ultima clipa atacatorul si a reusit sa se fereasca. In urma scandalului, Geamanu s-a ales doar cu o taietura destul de serioasa la urechea dreapta, iar Percila - cu citiva pumni. De remarcat faptul ca gardienii prezenti in momentul atacului lui Percila n-au intervenit decit in momentul in care Geamanu a inceput sa-l "incinga" serios pe atacatorul sau. Percila - cunoscut in lumea interlopa ca fiind "praduitor" (n.r. - informator) - si-a argumentat atacul prin faptul ca se teme acum de o posibila razbunare a lui Marian Geamanu. Motivul ar fi acela ca, in decursul anilor, clanul Gemenilor a fost "sifonat" la politie, in numeroase rinduri, de catre Percila. (P.P.) Mohamed a prejudiciat 13 societati comerciale cu peste doua miliarde de lei Un cetatean turc este cercetat pentru ca a inselat 13 societati comerciale din Romania, cu peste doua miliarde de lei. Potrivit anchetatorilor, in perioada noiembrie 1998 martie 1999, Mohamed Attar, in calitate de administrator unic la SC "Rania Star" SRL Pitesti, s-a aprovizionat cu diferite marfuri de la opt societati din tara, emitind pentru plata acestora opt file cec fara acoperire, in valoare de 2,2 miliarde lei. In plus, cetateanul turc s-a aprovizionat cu marfa de la inca cinci societati comerciale, in valoare de 49 milioane de lei, in baza unor facturi de livrare, fara a achita contravaloarea acestora si fara a emite file cec. Ulterior, pe 26 februarie 1999, Mohamed Attar a parasit Romania, impreuna cu sotia si cei doi copii ai sai, sustragindu-se astfel urmaririi penale. Cetateanul turc a fost dat in urmarire internationala prin Interpol. Politistii spun ca prejudiciul nu a putut fi recuperat intrucit, la data parasirii Romaniei, inculpatul si-a vindut toate bunurile. Dosarul a fost inaintat Parchetului de pe linga Curtea de Apel Pitesti, cu propunerea de sesizare a instantei de judecata. ALINA GRIGORE Basarab si-a dat bebelusul cu capul de toti peretii Vecinii Marianei Basarab (32 de ani),din Constanta au avut un soc, vineri seara, cind au constatat modul in care femeia si-a torturat copilul. Barbatul ei era la serviciu, iar Mariana s-a enervat pe fiica ei - Ionela Pastrama, in virsta de un an si sase luni, din cauza ca plingea. Femeia a luat copilul la bataie, l-a izbit de pereti si a spart un geam cu capul bebelusului. Vecinii au intrat in casa si au sarit sa o salveze pe micuta. Un barbat a fost taiat pe torace si brate, cu un cutit de catre Mariana Basarab. Politistii au gasit peretii locuintei plini de singele copilului. Vecinii afirma ca micuta a mai fost batuta de mama ei, dar niciodata in asemenea hal. Ionela Pastrama este internata la Spitalul Judetean Constanta, in stare grava. Mariana Basarab a fost internata, la Spitalul de Psihiatrie, din Palazu Mare, pina cind Politia va definitiva ancheta. ROBERT COSTESCU Ioan Sipos si-a ucis fiica lovind-o cu un scaun in cap O crima oribila a fost comisa la sfirsitul saptaminii in judetul Timis. Un barbat din comuna Cenad si-a ucis fiica cu mai multe lovituri aplicate cu un scaun in cap. In noaptea de 27/28 iunie Ioan Sipos, 33 de ani, s-a enervat brusc pe fiica sa Ionela Simona, in virsta de numai 11 ani. Fetita facea, in opinia tatalui ei, prea multa galagie. Asa ca a pus mina pe un scaun de lemn din bucatarie si a lovit-o pe Simona cu scaunul in cap pina cind fetita a cazut pe dusumea. Ioan si-a abandonat fata si s-a pus din nou pe baut. Simona a zacut doua zile, pina simbata, cind mama sa a dus-o la spital. Ea a murit dupa citeva ore la spital din cauza loviturilor primite in cap. Examenul medico-legal a stabilit ca Simona a murit din cauza unui traumatism cranio-cerebral acut inchis si unei fracturi craniene. Ioan Sipos a fost retinut simbata si a fost prezentat Parchetului de pe linga Tribunalul Timis. Pe numele sau a fost emis un mandat de arestare pe 30 de zile si este cercetat pentru omor deosebit de grav. TUDOR FLUERAS Intr-un accident pe DN 76 Trei morti si 20 de raniti Un grav accident de circulatie, petrecut ieri dimineata pe DN 76, pe raza judetului Bihor, s-a soldat cu trei morti si 20 de raniti. In jurul orei 7.30, Alin Petris (24 de ani), se afla la volanul unui autobuz ce transporta peste 30 de navetisti, muncitori in tura de noapte la firma European Drinks Rieni, producator de alcool si bauturi racoritoare. Autobuzul a lovit frontal un autocamion, ce apartinea tot firmei European Drinks, al carui sofer, se pare, nu a adaptat viteza de mers la conditiile de trafic (carosabil umed). Autocamionul a derapat in curba, a trecut pe contrasens si a iesit in fata autobuzului cu navetisti. In urma impactului, doua persoane au murit pe loc: Nicolae Golita (26 de ani), din Stei, si Florica Sere (34 de ani), din Ghighiseni (Rieni). Alte 20 de persoane au suferit leziuni grave, dintre care opt, cu rani serioase, au fost transportati la Spitalul Judetean Oradea si la Spitalul Beius. Sirul victimelor nu s-a oprit aici: in jurul orelor amiezii a fost anuntat inca un deces: soferul autobuzului, Ioan Plicu (53 de ani), din Vascau, a murit in drum spre spital. Martorii oculari au declarat ca au trait scene de cosmar. Autobuzul a luat forma unei armonici, iar scaunele si barele din interior s-au transformat, in citeva clipe in arme taioase. Cei care au mai avut puteri, s-au tirit afara pe geamul spart impingindu-se pe coate. Unii au constatat, cu groaza, ca in urma impactului, unei pasagere i-a fost sectionata laba piciorului, care se pierduse printre bunurile distruse. Un barbat a relatat ca impactul a fost atit de puternic, incit a simtit cum i se desprinde nasul de pe fata si carnea de pe obraji. (Olivia Steer) Mircea Bolcu a fost omorit de un Volkswagen Un alt accident de circulatie a avut loc simbata seara pe Calea Turzii, la intrarea in municipiul Cluj-Napoca dinspre Dealul Feleacului. In jurul orei 18.00, autoturismul Dacia 1310 cu numarul de inmatriculare HD-02-USJ, condus de Viorel Milea, directorul SC Fartex SRL din Deva, s-a defectat la carburator, iar soferul, insotit de unul din pasageri, Mircea Bolcu, inginer la aceeasi firma, au iesit sa repare motorul. In timp ce acesta din urma era aplecat deasupra motorului Daciei, din acelasi sens al drumului a venit in viteza o autodubita Volkswagen, care urca Dealul Feleacului si care l-a izbit in plin pe Bolcu. Victimia, in virsta de 48 de ani, a fost aruncata la zece metri distanta, pe carosabil. Impactul dintre autodubita inmatriculata cu numarul CJ-04-BJP, condusa de Gheorghe Rusu, in virsta de 61 de ani, si Bolcu a fost fatal pentru acesta din urma. El a murit ieri dimineata. (Bogdan Stanciu) Stefan a intrat cu masina intr-un grup de pietoni Trei persoane au fost ranite simbata la miezul noptii de autoturismul Dacia 1310 cu numarul de inmatriculare GJ-01-EXG, condus de Stefan Gherghe (20 ani), din Tirgu-Logresti, judetul Gorj. La ora 0,30, dupa ce a consumat atita vin rosu, incit sa i se intunece vederea, Stefan a plecat cu masina prin sat si, la un moment dat, a pierdut controlul volanului, a intrat pe acostament si a lovit in plin citiva pietoni care se deplasau regulamentar, dupa care s-a rasturnat cu masina in afara carosabilului. In urma impactului a rezultat ranirea a trei persoane, dintre care Veronica Taifas si micuta Adriana Niculeta, de numai sase ani, se afla in stare grava. Minora a fost transportata de urgenta la spitalul din Tirgu Jiu, dupa care medicii au trimis-o la Bucuresti, in coma. Dupa producerea accidentului, conducatorul auto a parasit locul faptei si a trimis un cumnat sa vada urmarile si sa transporte ranitii la spital. Stefan Gherghe nu avea permis de conducere. (Claudia Tipluica) Potrivit unui reportaj difuzat de televiziunea austriaca, Moartea lui Marin Ceausescu, legata de Crescent In ianuarie 1990, la scurta vreme dupa misterioasa "sinucidere" a lui Marin Ceausescu la Viena, televiziunea austriaca a difuzat un amplu material pe marginea anchetei intreprinse de politia criminala asupra posibilelor legaturi suspecte intre fratele defunctului dictator roman si firma Crescent, coordonata din umbra de Dan Voiculescu. Materialul difuzat de televiziunea austriaca subliniaza de la bun inceput ca luxul palatelor lui Ceausescu s-a realizat in buna parte prin intermediul firmei Crescent, "care trimitea in Romania articole de lux pentru resedintele dictatorului". Avind sediul in Cipru, "firma Crescent era condusa in realitate de la filiala din Bucuresti, al carei director era Dan Voiculescu, dupa cum au recunoscut neoficial fostii salariati ai filialei austriece a Crescent, cu sediul in Eisenstadt. Dupa spusele acestora, Voiculescu dadea ordine prin faxuri si prin telefon, stabilind listele cu articolele ce urmau sa fie achizitionate din Occident". Desi in conformitate cu legile comerciale austriece nu avea nici o abilitare in acest sens, "Voiculescu juca rolul de sef absolut al Crescent in baza faptului ca infiintase in 1983 filiala austriaca a firmei, in cadrul careia nu avea nici o pozitie oficiala. Ceea ce nu l-a impiedicat sa preia conducerea Consiliului de administratie al societatii, la o sedinta la care participa doar in calitate de invitat. Cind vizita filiala Crescent din Austria, Voiculescu o facea lata. Banii nu contau, acest lucru fiind demonstrat si de dotarile luxoase ale filialei din Eisenstadt, unde lucrau numai sapte salariati pentru care numai birourile din lemn de mahon lucrate de mina au costat jumatate de milion de silingi". Conducerea filialei austriece a firmei Crescent dezminte ca ar fi fost condusa de la Bucuresti si ca ar avut vreo legatura cu delegatia comerciala a Romaniei, implicit cu vizita la Eisenstadt a lui Marin Ceausescu, dar veridicitatea acestor afirmatii urmeaza sa fie verificata de politia criminala austriaca, conchidea materialul transmis de ORF, radioteleviziunea nationala austriaca. Ultimele ore din viata lui Marin Ceausescu In cadrul aceluiasi reportaj, Maria Horvath, proprietara unei cafenele din Eisenstadt, a povestit pentru ORF, straniile intimplari petrecute in localul sau, in ziua premergatoare mortii lui Marin Ceausescu: "Miercuri, 27 decembrie 1989, un individ in virsta a intrat in cafenea la sase dimineata si a intrebat daca am deschis, dupa care a comandat cafea si a cerut ziarul. I-am dus cafeaua si am constatat ca citea cu ingrijorare articolul intitulat «De ce a trebuit sa dispara Ceausescu atit de repede». A platit, a luat si alte ziare si s-a facut nevazut. In aceeasi seara, Marin Ceausescu a fost vazut in aceeasi cafenea in compania altor doi romani, iar citeva ore mai tirziu era deja mort", spinzurat in camera sa de hotel, din Viena. "Atit misterioasa moarte a fratelui dictatorului, cit si dubioasele afaceri ale firmei Crescent preocupa in prezent politia criminala austriaca", se spunea in incheierea documentarului realizat de ORF. Firma Crescent, ingrijorata de speculatiile presei austriece Filiala din Austria a firmei Crescent s-a aratat ingrijorata de banuielile politiei austriece, drept pentru care a oferit spre difuzare agentiei de presa austriece APA, cinci zile mai tirziu (pe 9 ianuarie 1990), un comunicat prin care dezminte categoric "orice legaturi cu fratele defunctului dictator Nicolae Ceausescu". Conducerea din Eisenstadt sublinia ca "nu a avut nici un fel de legaturi nici cu vreunul din membrii clanului Ceausescu sau cu Securitatea". Electronice, tacimuri din argint, mobila si bijuterii pentru Bucuresti De functionarea filialei austriece a firmei Crescent s-au ocupat si reporterii postului de radio national austriac, dupa cum demonstreaza un material radiodifuzat pe 4 ianuarie 1990. Reportajul mentioneaza pozitia ilegala a lui Dan Voiculescu la sedinta din 1984 a consiliului de conducere al firmei, devenit brusc din invitat presedinte de consiliu, si subliniaza "subtirimea" argumentelor sefului filialei din Eisenstadt, Walter Redl, care incerca sa acrediteze ideea ca filiala austriaca nu primea ordine de la Dan Voiculescu. Materialul radiodifuzat arata ca in "firma profilata pe importuri din Occident catre Est nu lucrau decit sapte angajati, iar in ianuarie 1990 ramasesera numai trei. In 1987, tot personalul a fost schimbat peste noapte, in urma unor ordine venite de la Bucuresti pe aceeasi cale pe care se primeau si dispozitiile privitoare la tranzactiile comerciale, adica prin fax si telefon. Exista documente ramase in contabilitatea firmei care dovedesc ca mentiunea «Voiculescu» era suficienta pentru ca firma austriaca sa cumpere din banii proprii articole de lux si sa le trimita cu un camion in Romania. De la aparatura electronica muzicala pina la tacimuri de argint, mobila si bijuterii, tot soiul de astfel de articole erau solicitate de la Bucuresti". ( S.S. ) Asasinul sotilor Tacu, omorit in puscarie Pentru cruzimea cu care i-a ucis pe cei doi pensionari, bucurestenii au cerut, atunci, printr-un memoriu, executarea ucigasului In Penitenciarul de maxima siguranta Rahova a avut loc, simbata dimineata, prima crima intre detinuti. Un "vietas", condamnat pentru omor deosebit de grav, a omorit cu o arma alba improvizata un alt detinut condamnat si el pe viata tot pentru crima. "Vietasul" Mihale a murit cu gitul taiat Din motive numai de el stiute, ucigasul Ion Nascu, 40 de ani, a mai comis inca o crima simbata. La ora 8.30, Nascu, impreuna cu alti detinuti, a fost scos din celula. Urmau sa mearga la club, unde se desfasoara activitatile de divertisment ale detinutilor. Pe holul sectiei s-a intilnit cu Costel Mihale, detinut inchis si el tot pe viata. La un moment dat, paznicii, care ii lasasera pentru citeva momente nesupravegheati, au auzit un tipat, apoi un horcait si in cele din urma o cazatura. Totul s-a petrecut in citeva fractiuni de secunda. Cind au ajuns acolo, gardienii l-au gasit pe Costel Mihale zacind intr-o balta de singe, cu gitul taiat. Dupa ce s-a asigurat ca victima a murit, Ion Nascu a aruncat arma crimei - un cutit, si le-a intins gardienilor miinile pentru a fi incatusat. Mai inalt decit Mihale si cu 15 ani mai in virsta, Nascu a imobilizat cu usurinta victima. Apoi i-a taiat gitul pe o lungime de aproximativ 15 cm, pina aproape de ureche. A folosit un obiect taios, metalic, improvizat, de marimea unei unghiere. Din cauza dimensiunilor reduse, obiectul a putut fi ascuns cu usurinta la perchezitia regulamentara la care sint supusi detinutii inainte de a fi scosi din celule. Ca sa fie sigur ca victima nu mai scapa, Nascu i-a mai infipt de trei ori cutitul in spate. La fata locului s-au deplasat atit un procuror-criminalist de la Parchetul Capitalei, pentru a investiga omorul, cit si un procuror militar, pentru a investiga in ce masura poate fi vorba despre neglijenta in serviciu a gardienilor care au lasat nesupravegheati detinuti deosebit de periculosi. Criminalul Nascu, la al treilea omor Ion Nascu are pe constiinta mai multe crime. De profesie cioplitor, Nascu a ajuns pentru prima oara dupa gratii in 1991. Atunci a fost condamnat la 16 ani de inchisoare pentru ca si-a ucis concubina. Tot atunci au fost descoperite si niste infractiuni mai vechi pe care le comisese: furturi din avutul statului si cel privat. Motiv pentru care pedeapsa i-a fost majorata la 25 de ani de inchisoare. Infractiunile "artistului" nu s-au oprit insa aici. In 1995 a fost internat la Spitalul Jilava pentru ca era suspect de TBC. Pe 23 octombrie l-a ucis pe Niculai Nadrag, un detinut condamnat la inchisoare pe viata, internat in acelasi spital. Mobilul crimei: Nascu il banuia pe Nadrag ca era turnator. Aceasta a doua crima i-a adus condamnarea la inchisoare pe viata. Victima era unul dintre ucigasii sotilor Tacu Costel Mihale, victima de ieri a lui Nascu, era condamnat la inchisoare pe viata pentru una dintre cele mai oribile crime comise in Bucuresti, in ultimii ani. Impreuna cu patru complici, printre care se afla si o femeie, i-a ucis in aprilie 1996 pe sotii Tacu. "Pentru cruzimea dincolo de orice imaginatie cu care au fost asasinati sotii Tacu, pensionari din Bucuresti, Str. Spatarului nr.6, in ziua de 21 aprilie 1996 solicitam aprobarea unei derogari de la lege pentru a putea fi condamnati la moarte asasinii care se cunosc", se spune intr-un memoriu trimis catre Parchetul General si semnat de sute de locuitori din Bucuresti. Nascu si Mihale s-au cunoscut in Penitenciarul Jilava. Se pare ca erau chiar prieteni. Dar la numai trei zile dupa ce Costea a fost adus la Rahova, Nascu a pus in aplicare un plan mai vechi: uciderea lui Mihale. El le-a spus anchetatorilor ca l-a omorit pentru ca "era turnator": se presupune ca Mihale a dat in vileag o tentativa de evadare a lui Nascu. Ulterior insa a pretins ca le-a cunoscut pe victimele lui Costea lasind sa se inteleaga ca, in acest fel, le-a razbunat moartea. Indiferent care este motivul real pentru care a ucis din nou, pedeapsa lui nu mai poate fi marita. Nascu ucide usor pentru ca nu mai are nimic de pierdut. Daca ar fi fost "cuminte", ar fi putut fi eliberat conditionat dupa 25 de ani. Aceasta ultima crima i-a anulat insa orice sansa de a mai fi vreodata liber. Pentru ca nu mai are scapare, Nascu le-a declarat anchetatorilor ca nu-i pare rau si ca va incerca sa evadeze cu orice pret. LAURA LICA CHRISTIAN LEVANT DANIEL NEAMU 