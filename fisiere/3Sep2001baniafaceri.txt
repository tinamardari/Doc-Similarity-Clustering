 Cintaretii romani au facut bani buni vara aceasta pe litoral Venit din tacanit Tarife dupa nume si renume Pentru o aparitie de 20-30 de minute se percep tarife intre 200 si 1.500 de dolari, in functie de renumele de care se bucura cintaretii sau formatiile respective. La polul opus se afla terasele din statiuni, fieful cintaretilor amatori. Acompaniati de formatii sau tarafuri, toti cinta live. Cu toate acestea, pentru o prestatie de doua-trei ore, acestia nu primesc mai mult de doua milioane de lei. La o terasa din Jupiter, patronul a angajat pe perioada verii un taraf care sa delecteze clientii. Orchestra este formata din 4 instrumentisti care cinta la acordeon, vioara, xilofon si tobe, plus un solist vocal. Toti sint rromi. Patronul le-a cerut sa cinte numai manele pentru ca "si mie imi plac, si turistii se dau in vint dupa ele, asa ca toata lumea o sa se simta bine". Formatia, care nu are un nume, s-a conformat, interpretind in fiecare seara 20 dintre cele mai cunoscute manele lansate in ultimul an de solisti ca Adrian Copilu' Minune, Vali Vijelie, Sorinel Pustiul, Adi de la Vilcea sau Dorel de la Popesti. "Astea sint cintece adevarate, nu L.A. sau Minodora la Maxxim, sau altii din astia. Si alea sint manele, dar nu se compara la valoare cu astea pe care le cintam noi". ne-a spus Ninel, solistul vocal. Formatia are program de cintat de la ora 20 pina la 1 noaptea, cu pauze de 15 de minute la fiecare ora. Dansatul pe masa - ocupatia clientilor Clientii sint destul de numerosi si gusta de obicei melodiile formatiei, astfel ca, nu de putine ori, petrecerea s-a lasat cu dansat pe masa pina tirziu in noapte. Taraful il costa pe patronul terasei doua milioane in fiecare seara, plus cite o bere pentru fiecare instrumentist, iar pentru solistul Ninel, doua beri si un suc la 0,5l. "Nu putem sa cerem mai mult ca nu sintem nici cunoscuti si nici nu avem melodiile noastre. Noi repetam impreuna de mai multi ani, mai cintam pe la nunti sau pentru prieteni, iar instrumentele ni le-am cumparat singuri. Si chiar daca noi cintam pe bune, nu putem sa cerem mai multi bani ca ne da afara si angajeaza pe altii care nu au atitea pretentii", ne-a mai spus Ninel. La o alta terasa, din Mangalia, cinta o formatie alcatuita din doi membri. Isi spun Emilian si Dorian, sint veri si este primul an in care fac asa ceva. "Emilian are un keyboard, iar eu o chitara electronica. Ni le-am cumparat din pasiune pentru muzica, nu din dorinta de a face bani din asa ceva. Anul asta, un prieten ne-a spus ca stie pe cineva care cauta o formatie care sa cinte la terasa lui si am venit. La inceput a vrut sa ne ofere un milion pe seara, dar am refuzat si atunci a marit pretul la doua milioane", ne-au declarat cei doi. Emilian si Dorian nu au nici ei piese proprii, cintind melodii diverse, de la Beatles sau Adriano Celentano pina la Goran Bregovic si cintece populare romanesti. Romanii au uitat sirba "Lumea vine la terasa si ne asculta cu multa placere. Stim asta pentru ca de fiecare data danseaza pe melodiile pe care le cintam si ne aplauda", spun cei doi. Programul lor este putin diferit de cel al lautarilor din Jupiter. Astfel, Emilian si Dorian trebuie sa cinte si la prinz, intre orele 2.00 si 3.00, pentru ca la terasa lor, pe linga bauturi, se servesc si supe, ciorbe si mincaruri, la orele amiezii fiind mare aglomeratie. "Ne intelegem de minune. Unul cinta doua-trei melodii, dupa care se odihneste si cinta celalalt. Practic, nu obosim prea tare, desi cintam live", ne-au spus cei doi. "Patronul este multumit ca vine lumea. Noi am vrea totusi sa vina si lume de calitate pentru ca uneori chiar ne enervam. Cum e posibil ca lumea sa stie sa danseze perfect pe Beatles si sa nu stie sa joace o sirba? Asa ceva nu am mai intilnit", ne-au mai spus cei doi. ALEXANDRU NASTASE ANDREI FILIPACHE Cum se pun deoparte Bani albi pentru zile negre De citiva ani, in Romania a prins contur un nou tip de investitie care da posibilitatea, deocamdata celor cu lefuri peste medie sa isi asigure batrinetea. Companiile straine au adus pe piata romaneasca de asigurari un produs pe care l-au denumit "planul de pensie privata". De fapt nu e vorba chiar de o pensie privata - asa cum sint pensiile private in tarile Uniunii Europene - pentru ca in Romania inca nu exista legi care sa permita functionarea fondurilor private de pensii. Dar, dornice sa deschida drumul pe o piata a carei dezvoltare ramine doar o chestiune de timp, companiile de asigurari s-au gindit sa ofere romanilor o asigurare de viata ceva mai speciala, un fel de economie pentru viitor. "Planul de pensie privata" se impune greu pe o piata slab informata, unde potentialii clienti sint fie prea saraci, fie inca traumatizati de experientele de tip "FNI". "Planul de pensie privata" poate fi o solutie alternativa la un sistem public de pensii aflat in suferinta. Lectia celor peste sase milioane de pensionari de azi care se pling ca nu primesc indeajuns de multi bani dupa o viata de munca poate fi folositoare pensionarilor de miine care pot pune deoparte de pe acum bani albi pentru zile negre. Care este mecanismul Ce inseamna "planul de pensie privata" - cum il numesc firmele de asigurari? Poate fi inteles ca o economie pentru o perioada mai lunga de timp, de regula 15-20 de ani, timp in care banii investiti (sau, altfel spus, pusi anual deoparte) ar trebui sa fie, in primul rind, feriti de inflatie. Cel care incheie asigurarea (titularul) plateste an de an o suma de bani (cotizatie) care impreuna cu alte sume platite de ceilalti clienti ai firmei formeaza un fond ce poate fi investit in diverse plasamente (titluri de stat, actiuni la bursa, terenuri, diverse afaceri). Ideea e ca banii clientilor sa fie plasati de compania de asigurari in investitii profitabile care sa aduca alti bani. Daca fondul e bine administrat, banii se inmultesc. Cotizatia pusa deoparte in fiecare an "se umfla" in contul titularului ca si cum ar primi un fel de dobinda. Cum se incaseaza banii Pe toata durata cit e valabila polita, sau contractul cum e la a unele companii, titularul e asigurat pentru o anumita suma in cazul decesului. Asta inseamna ca daca cel care a incheiat o asigurare - pe 15 ani sa zicem - se prapadeste dupa 10 ani, una sau mai multe persoane, desemnate de titular, incaseaza suma din asigurare. Astfel, omul e sigur ca banii investiti de el ajung totusi la cineva. In plus, cel asigurat nu lasa pe umerii urmasilor povara unor cheltuieli (pentru cele vesnice) neprevazute. Cind contractul (ori polita) ajung la scadenta, suma adunata in cont - din care, normal, firma de asigurari isi opreste comisioanele si taxele de adminstrare - ajunge la titular fie toata odata, fie lunar ca un fel pensie suplimentara. Cum se plateste Persoana care incheie un contract cu o companie de asigurari plateste o anumita suma drept cotizatie anuala. Sint companii la care plata se poate face la alegere - lunar, trimestrial, semestrial sau o data pe an. Cotizatia difera de la o companie la alta cum la fel difera si posibilitatea ca ea sa fie actualizata in fiecare an la inflatie ori la cursul leu/dolar. O solutie ar fi sa va raportati la dolar pentru ca suma rezultata la expirarea politei sa ramina neafectata de slabirea mondei nationale. In ce sint investiti banii In Romania, companiile de asigurari investesc banii, de regula, in obligatiuni de stat sau actiuni la bursa. Deocamdata, piata financiara romaneasca e slab dezvoltata, asa ca posibilitatile de plasament sint limitate cam la aceste doua tipuri de investitii. Obligatiunile de stat sint sigure, dar cistigul din acest tip de plasament e mai mic. Actiunile la bursa sint investitii riscante pentru ca pretul poate creste spectaculos, dar la fel de bine se poate "prabusi" in citeva zile. IULIA ICHIM Stop intermediarilor! Doar producatorii agricoli isi vor putea vinde marfa Comerciantii de produse agricole din pietele botosanene vor avea, de astazi, zile grele deoarece intra in vigoare o hotarire guvernamantala, (656/2001) care impune anumite conditii celor care vind astfel de produse. Vinzatorii agricoli botosaneni nu sint in marea lor majoritate si producatori, ci doar intermediari. Ei achizitioneaza la preturi derizorii marfurile taranilor si le revind la suprapret. Hotarirea 656 reglementeaza strict acordarea acestor certificate de catre primarii. Vinzatorul, printre altele, va fi verificat daca intr-adevar detine terenuri agricole si cultiva ceea ce vinde. De asemenea, potrivit noilor reglementari legale, certificatele vor fi eliberate pentru un singur produs, nu pentru mai multe ca pina acum. Noul tip de certificat nu va mai avea o durata nelimitata de folosire, ci va fi valabil un singur an agricol. Certificatul va trebui sa fie vizat trimestrial, iar posesorul lui, obligat sa vinda din recolta care se face in acele luni. Noile certificate de producator vor fi distribuite celor 72 de primarii botosanene in urmatoarele zile de catre consiliul judetean. Angela Dieaciuc, din cadrul Directiei de Servicii Publice a Primariei Botosani, sustine ca aceste certificate vor putea fi folosite numai de cel care detine teren. "Cred ca in viitor vom avea adevaratii producatori in piete", mai spune Angela Dieaciuc. Reprezentantii primariilor si ai pietelor vor trebui sa adopte masuri pentru ca speculantii sa dispara din peisajul comercial. In caz contrar, administratorii si inspectorii sint pasibili de amenzi cuprinse intre 5 si 25 de milioane de lei. Primarul orasului Botosani, Florin Egner, este de parere ca hotarirea nu va elimina in totalitate sarlatanii, dar va reduce numarul si posibilitatile acestora de a face specula. "Daca ii voi da unuia o amenda maxima de 25 de milioane de lei intr-o zi, nu cred ca el sau altul vor mai incerca acelasi lucru in urmatoarea zi", ne-a declarat primarul Egner. De respectarea acestei hotariri de guvern se vor ocupa reprezentanti ai prefecturii, Consiliului Judetean, Inspectoratului de Politie, Gardienilor Publici si ai primariilor. Dar aceste institutii aveau si pina acum posibilitatea sa elimine fenomenul speculei din piete. Fenomenul "Pietarilor" le este cunoscut tuturor reprezentantilor acestor institutii de multi ani. In asteptarea aplicarii noilor conditii in comertul din piete, in aceste zile, vinzatorii botosaneni au mai redus preturile pentru a scapa mai rapid de produsele luate de la tarani. CRISTIAN DIMOFTE Economia verde Iarba romaneasca cere azil in Occident La rind, stuful si butasii de vie Romania exporta importante cantitati de seminte de iarba, butasi de vie si stuf catre tarile din Uniunea Europeana, in special prin intermediul transportului rutier. De exemplu, compania de transport Crimatex, din Arad, a exportat in acest an in Germania circa 80 de tone de seminte de iarba, provenite de la societati comerciale din Slobozia, Buzau si Fetesti, precum si aproape 120 de tone de butasi de vie, de la statiunea de cercetare de la Valea Calugareasca. De asemenea, Crimatex a mai efectuat si unul din cele peste 100 de transporturi de stuf exportat de societatile din Delta Dunarii in Germania. Printre produsele romanesti care au cautare in Occident se mai numara si casele din lemn produse de societatea West House Modul, din Pincota, de linga Arad. Aceste case sint fabricate modular si se trimit demontate pentru a fi vindute ca resedinte de vacanta in Germania sau Olanda. Crimatex a transportat pina in prezent circa 40 de astfel de case. Societatea aradeana estimeaza in acest an o cifra de afaceri de circa 500 de miliarde de lei, de opt ori mai mult decit rezultatul financiar obtinut anul trecut. "Anul acesta este un an bun pentru societatea Crimatex, dar daca nu ar fi scazut tarifele de transport, beneficiile societatii ar fi fost cu peste 15a mai mari", a spus Ioan Crisan, unic asociat al companiei. Crimatex intentioneaza ca, in acest an, sa achizitioneze citeva camioane si sa-si extinda activitatea de casa de expeditie. "Deocamdata, nu ne gindim la o extindere in teritoriu sau la deschiderea de noi puncte de lucru, fiindca piata romaneasca a transporturilor este inca nesigura, instabila si nu garanteaza sansa dezvoltarii unor investitii", a mai adaugat Crisan. Crimatex Arad desfasoara parteneriate cu societati precum Schenker, Frans Maas, Romtrans, Foltrans Cluj, Transcar Sibiu, Fixemen Timisoara, Arad Contorzener si Electrotimis Timisoara. ( A.M. ) Cum sa va cheltuiti banii Cum sa-ti faci album de familie Sfaturile fotografului pentru incepatori: Evitati sa faceti fotografii in miezul zilei, cind lumina e foarte puternica si pica perpendicular pe subiect, creind umbre nedorite. Cautati sa profitati de lumina diminetii sau a orelor de amiaza Nu uitati ca cel mai bine e ca soarele sa fie in spatele fotografului, astfel incit lumina sa nu bata in obiectiv Atentie sa nu puneti mina pe obiectiv sau pe blitz cind folositi aparatul de fotografiat Aveti grija sa faceti in asa fel incit cadrul sa fie cit mai plin cu ceea ce va intereseaza, daca se poate, subiectul sa umple cadrul Distantele de fotografiere recomandate sint intre 1,5 metri si 3 metri, ziua. Noaptea, distanta maxima pentru o fotografie reusita e bine sa nu depaseasca 1,5 metri deoarece blitzurile incorporate in aceste aparate nu au o putere prea mare. Aceia dintre dumneavoastra care vor sa-si cumpere un aparat de fotografiat trebuie sa stie un lucru: cu cit dau mai multi bani, cu atit aparatul este mai performant si mai rezistent. Alegeti astfel aparatul foto in functie de ce vreti sa faceti cu el si de suma pe care sinteti dispusi sa o cheltuiti. E de preferat sa gasiti produse ale unor firme consacrate (Kodak, Minolta, Canon, Polaroid etc.) si sa le achizitionati de la magazine unde vi se asigura garantie si service. Am cautat pentru dumneavoastra aparate de fotografiat cu focalizare automata, acestea potrivindu-se cel mai bine fotografiilor de familie, unde nu se face arta fotografica si unde detaliile nu sint atit de importante. DAN-ANDREI DUMITRU CD-ul, intre original si copie Iubitorii de muzica stiu ca pe piata noastra se gasesc doua feluri de CD-uri sau casete. Cele originale, care sint de calitate foarte buna, dar care se vind la un pret mai mare, si copiile, unele dintre ele reusite si mult mai ieftine. Iata citeva locuri de unde puteti cumpara muzica pentru toate gusturile, inregistrata performant. Putin dai, putin te tine In ciuda intentiilor oficialitatilor de a desfiinta piata neagra din domeniu, ea continua sa functioneze cu succes. La negru, CD-urile se vind la preturi cuprinse intre 50.000 si 70.000 lei. Tot pe aceasta piata gasiti mp.3-uri, care sint mult mai avantajoase decit CD-urile originale. Un CD in format mp. 3 contine mult mai multa muzica decit unul normal. Dezavantajul este ca nu aveti garantie pentru el. Daca v-ati decis sa alegeti aceasta ultima varianta iata citeva locuri de unde le puteti cumpara: Sf. Gheorghe, Unirea sau Complexul Studentesc Regie. MIREL MIRCEA Tirg de rechizite si uniforme scolare Bucurestenii care vor sa cumpere uniforme si rechizite pentru noul an scolar pot merge la "Tirgul scolarului 2001" organizat la sediul Teatrului Masca din cartierul Bucurestii Noi. Primaria Sectorului 1 a invitat, in perioada 1-15 septembrie, mai multe fabrici de imbracaminte scolara si rechizite care expun produse necesare elevilor din clasele I-IV. De exemplu, o uniforma pentru baieti din clasele primare costa 409.000 de lei, iar una pentru fete costa 173.000 de lei. La tirg, un ghiozdan se vinde cu 158.000 de lei. ( A.M. ) Cocktail de casa Dati o petrecere si doriti sa oferiti invitatilor ceva racoritor si reconfortant. Daca produsele existente pe piata nu va multumesc sau sint prea scumpe, nu va ramine decit sa preparati o bautura care sa satisfaca toate gusturile, respectiv un cocktail. Lucru care nu este deloc greu si care nu va ia mult timp daca aveti la indemina un aparat pentru preparat cocktailuri, un blender. Tot ce trebuie sa faceti este sa puneti in vas toate ingredientele (piersici, mere, pere, capsuni etc) pe care doriti sa le contina coktailul dorit si sa porniti aparatul. Dupa ce ingredientele s-au amestecat si tasat bine, puneti peste ele restul de ingrediente (whisky, votca, gin etc.) si porniti din nou aparatul. Dupa citeva secunde il opriti si puteti sa va savurati bautura. Blenderele pot avea una sau doua viteze si pot fi cumparate din magazinele cu aparatura electrocasnica. MIREL MIRCEA [15][pl.dll?rid=expresro] 