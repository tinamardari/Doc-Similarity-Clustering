machine Noul Vlad Tepes din filmul americanilor Actorul Marius Bodochi a scapat de o insuratoare, se pregateste de alta Andra Negulescu s-a facut actrita de dragul lui Marius Bodochi si Andra Negulescu. O poveste de dragoste pe ecran si in viata. Cu parti frumoase, cu probleme, cu el si ea, chiar daca heterosexualitatea incepe sa para de domeniul istoriei in zilele noastre. Istoric este si filmul in care au jucat impreuna: "The Impaler", o pelicula originala despre Vlad Tepes, atit cit au mai lasat loc de originalitate cineastii americani. In film, imposibila lor dragoste s-a aprins si a ars repede, caci Tepes (Marius Bodochi) era nemuritor, iar Elisabeta (Andra Negulescu) era muritoare. Cam ca in "Luceafarul". Nu tot astfel se-ntimpla cu ei in realitate. Relatia lor de iubire dureaza de sase ani - fapt confirmat de amindoi. Adica de pe vremea cind ea avea 20 de ani si el 41. Andra spune ca diferenta de virsta n-a fost deloc o piedica de natura a le atrage oprobriul public. Pe Andra a atras-o la Marius faptul ca era frumos si talentat. S-a indragostit de el, l-a cucerit si, de dragul lui, s-a gindit sa se faca actrita. Ceea ce s-a si intimplat. Acum joaca la Teatrul National din Cluj si, dupa cum se vede, joaca si in filme in care-i e partenera. "Ce m-a atras la Andra? Faptul ca-i frumoasa, ca e o persoana sincera si de caracter. Apoi m-a ajutat sa trec peste momentele grele ale divortului. Am depasit aceasta problema si am ramas impreuna", spune Marius Bodochi. CLAUDIA DABOVEANU Dupa ce au citit pe Internet articolul din "Evenimentul zilei", Romanii din Elvetia sar in ajutorul craioveanului care a luat bac-ul in carucior La Geneva, Uniunea Fostilor Detinuti Politici aflati in afara granitei RomAniei (UDPR) a tinut, ca in fiecare an, in prima duminica din septembrie, parastasul inchinat memoriei martirilor luptei anticomuniste si a celorlalti eroi ai neamului. Reuniunea din acest an a consemnat un eveniment emotionant care a avut punctul de plecare intr-un articol din "Evenimentul zilei". Dumitru Ionescu, secretarul fostului ministru de interne, Nicolae Penescu, a cerut celor prezenti sa-l sprijine pe elevul Radu Dosianu, din Craiova, care a luat examenul de bacalaureat din acest an intr-un carucior cu rotile. Despre acest caz, Dumitru Ionescu citise, pe Internet, intr-un articol aparut in ziarul nostru si, impresionat, a considerat ca tinarul trebuie sa fie ajutat material, ca o recompensa pentru efortul sau de a invinge drama prin care trece. Mesajul lui Ionescu, care este reprezentantul PNTCD in Elvetia, a avut un ecou extraordinar, toti cei prezenti la Biserica de lemn din Geneva fiind de acord sa doneze lunar o suma care sa-l ajute pe Radu sa urmeze prin corespondenta o facultate. Chiar si Andrei Paleologu, fratele scriitorului Alexandru Paleologu, aflat el insusi in suferinta, si-a anuntat donatia pentru curajosul elev craiovean. Reamintim ca "Evenimentul zilei" a urmarit recent cazul elevului craiovean Radu Dosianu, care a sustinut examenul de bacalaureat intr-un carucior, dupa ce, timp de trei ani, el nu iesise din casa. Radu fusese victima unui banal accident, in urma caruia si-a rupt coloana vertebrala. Dintre cei 425 de candidati, doar doi craioveni au luat examenul, unul fiind chiar Radu. Acum, el se afla la Mangalia, unde este programat la tratament. Vestea ca, in urma articolului din ziarul nostru, romAnii din Elvetia il vor sprijini sa se lupte cu boala, l-a emotionat profund: "Am crezut ca va trebui sa lupt singur, dar «Evenimentul zilei» m-a facut sa-mi dau seama ca nu sint singur pe pamint. Acum, cind acesti oameni extraordinari din Elvetia ma onoreaza cu atentia lor, sint obligat sa depasesc simplele mele ambitii. Cea mai mare dorinta a mea de acum este ca acest caz, al meu, sa fie de folos si altora care au fost loviti de un destin tragic". Mama lui Radu, care il insoteste la Mangalia, abia isi stapineste plinsul la telefon: "Cind am vazut ca Radu a luat bacalaureatul, n-am putut sa ma bucur prea mult timp pentru ca m-am gindit ca imi va fi imposibil sa-i asigur conditiile de care va avea nevoie in continuare. Abia acum, cind prin intermediul dumneavoastra am auzit ca Radu va fi ajutat de oamenii cu suflet mare din Elvetia, pot si eu sa pling de bucurie". ION SPANU Traseul regelui suedez Carol al XII-lea s-a lasat cu incidente Marti seara, la ora 19.00, primarul Pitestiului, Tudor Pendiuc, a imbracat costumul unui ispravnic de la 1714. Pe o ploaie torentiala, primarul a incalecat o iapa suedeza si a parcurs un traseu de cinci minute prin centrul Pitestiului, de la prefectura catre sediul primariei. Evenimentul a fost prilejuit de implinirea a 286 de ani de la intoarcerea din exil a marelui rege suedez Carol al XII-lea, care incercase sa cucereasca Rusia, dar a fost infrint de Petru cel Mare. Pe tot traseul de circa 300 de metri, Pendiuc a fost insotit de trei actori suedezi care l-au intruchipat pe rege si suita sa. Pentru refacerea traseului de acum 286 de ani a fost ales Pitestiul ca punct de plecare, pentru ca acest oras a fost pomenit in hrisoave de regele Carol al XII-lea. Doua incidente pitoresti au facut sarea si piperul acestei manifestari. Mai intii, un militar l-a botezat pe primarul Pendiuc cu prenumele de Dumitru, in loc de Tudor, si asa a si fost mentionat in hrisovul care va fi pastrat in muzeul din Stockholm. In fine, cind convoiul a ajuns in fata primariei din Pitesti, gazdele l-au intimpinat pe regele suedez cu piine si sare. Cum actorul suedez care-l intruchipa pe rege n-a cunoscut obiceiul nostru, n-a descalecat imediat, astfel ca piinea si sarea au fost degustate de calul sau. GABRIEL MARICA Petromin a inghetat la mal Miercuri 6 septembrie a.c., la Compania de Navigatie Maritima Petromin SA, pina nu de mult fala flotei romAnesti precum si obiectul si subiectul a numeroase dispute politice, cu importante mize economice, timp de opt ani, actualul administrator unic, Marcel Bardas, a anuntat finalizarea activitatii de inchidere operationala, adica, pe scurt, lichidarea de bunavoie a companiei. Cea mai importanta firma romAneasca de shipping, cu capital majoritar de stat s-a constituit in 1991 prin divizarea fostei Companii Navrom SA, la vremea aceea a patra flota comerciala, ca marime, din Europa si pe locul 12 in lume. In 1991 CNM Petromin avea 82 de nave-petroliere, mineraliere si barje cu un deplasament total de doua milioane tdw. Daca in 1997 Petromin SA inregistra un profit brut de 9 miliarde de lei si avea in exploatare 64 de nave de mare si mediu tonaj, majoritatea angajate in contracte de cooperare externa sau inchiriate catre operatori privati, compania asteptind aprobarea FPS pentru privatizarea prin vinzarea pachetului majoritar de actiuni, dupa 18 luni, actualul administrator ia in primire un parc de 58 de nave cu datorii interne de 102,4 miliarde lei si 4,7 milioane USD in strainatate, majoritatea angajate de operatorii privati in numele armatorului. Totodata ipotecile angajate pe navele Petromin depasesc 110 milioane USD. "Acesta era inceputul colapsului Petromin - opineaza acum Marcel Bardas, pe care nimeni nu-l intuise mult timp si care a dus la actuala realitate, adica necesitatea lichidarii Companiei datorita imposibilitatii atingerii unor parametri economici de profit si pentru achitarea datoriilor si creditelor bancare". Inchiderea operationala a inceput in 1998 prin disponibilizarea a 1.199 de navigatori si 410 personal TESA. In paralel navele, care erau in operare directa, precum si altele angajate in contracte de management sau bare-boat cu parteneri romAni sau straini, au fost vindute in rate, catre firme romAnesti. Din aceasta toamna, in patrimoniul Petromin nu a mai ramas nici o nava, compania pierzindu-si obiectul de activitate. Ultimele active ramase sint sediul firmei unde isi vor desfasura activitatea cei 41 de lichidatori si un complex turistic in statiunea Venus pe care FPS nu a vrut sa-l vinda in leasing firmei care-l exploateaza. In final, Marcel Bardas a declarat: "In general preocuparea pentru retragerea celor mai multe nave din contractele de management cu parteneri straini si vinzarea lor catre anumite firme romAnesti a apartinut cu obstinenta liderilor PNTCD din Constanta, dar acest lucru nu a fost rau pentru ca astfel au ramas si niste nave in Romania. E drept, a recunoscut Bardas, ca se putea face privatizarea si prin vinzarea activelor, dar aceasta a fost vointa politica". DAN MIHAESCU Carla del Ponte a sosit in Romania Fostul procuror general al Elvetiei, Carla del Ponte, in prezent procuror al Tribunalului International pentru fosta Iugoslavie a sosit ieri in Romania dupa o vizita efectuata in mai multe tari balcanice printre care Bulgaria, Grecia si Albania. Carla del Ponte va avea intrevederi cu mai multe personalitati din tara noastra, - ministrul justitiei, Valeriu Stoica, si Ion Ionescu, prim-procuror general adjunct al Romaniei. Pe agenda discutiilor va figura, printre altele, colaborarea autoritatilor romane cu Tribunalul Penal pentru fosta Iugoslavie. Romania a venit deja in intimpinare cu Legea 159/98, privind colaborarea pentru urmarirea persoanelor presupuse a fi responsabile de grave violari ale Dreptului international umanitar, comise pe teritoriul fostei Iugoslavii, incepind cu 1991. De asemenea, exista doua Hotariri de Guvern (523/99 si 413/2000), publicate in "Monitorul Oficial", care cuprind liste cu mii de nume printre care se afla membri ai familiei lui Milosevici, persoane din anturajul acestuia, demnitari, militari si ofiteri ai serviciilor secrete din aceasta tara care au interdictie de a intra in Romania. In plus, in prezent, Parchetul General desfasoara o ampla ancheta in dosarul "Jimbolia", referitoare la incalcarea embargoului impus Iugoslaviei. CHRISTIAN LEVANT Datoria catre Suedia revine in actualitate Premierul Mugur Isarescu s-a intilnit ieri, la Palatul Victoria, cu o echipa de reprezentanti ai Ministerului Finantelor, Justitiei, MAE si ai Consiliului Economico-Financiar pentru a reanaliza problema datoriei catre Suedia, contractata de statul roman in 1929. Potrivit unui comunicat oficial al guvernului, discutia a vizat aspectele istorice, juridice, diplomatice si financiare ale "pretentiilor financiare ale statului suedez" fata de Romania, pe baza datelor din dosarul intocmit in urma unei decizii anterioare a Biroului Executiv al Guvernului. Surse guvernamentale au declarat, in urma discutiei de ieri, ca problema datoriei catre Suedia ar fi revenit in actualitate atit datorita prezentei echipei de negociatori FMI la Bucuresti, cit si in urma unei corespondente recente a premierului Isarescu cu oficialitatile suedeze. Daca ultima data, statul suedez ceruse tarii noastre returnarea datoriei catre firma ABB Electro Invest la valoarea de 1,5 miliarde de dolari, in prezent, pretentiile acestuia au "urcat" la 3,2 miliarde de dolari, au mai aratat sursele citate. Punctul la care s-au blocat, in luna mai a acestui an, negocierile cu partea romana a fost acela ca suedezii au solicitat returnarea datoriei in actiuni la societatile romanesti de stat, dar au respins oferta pentru "Tractorul" si "Roman" Brasov, cerind citeva societati din cadrul sistemului energetic national. OANA PATRAULESCU Carbonizat la 6.000 de volti La fosta Uzina de reparatii navale Galati, actuala intreprindere Menarom, s-a petrecut in noaptea de 5 spre 6 septembrie un tragic accident de munca soldat cu moartea unei persoane si ranirea alteia. Ieri dimineata, toti muncitorii de la Menarom, veniti pentru schimbul de dimineata, au fost trimisi acasa, intreaga activitate a intreprinderii fiind paralizata din lipsa de curent electric. In noaptea de 5 spre 6 septembrie, la ora 0.42, electricianul Mihai Pavlenco a plecat catre statia Trafo pentru a remedia o problema legata de o cadere de tensiune electrica. Pavlenco i-a spus si lui Nicomidiei Hustiu, termist tratamentist, sa mearga cu el la punctul termic nr. 2. Pavlenco a mers inainte, Hustiu raminind sa inchida usile la hala. Aflat pe patul de spital, cu arsuri de gradul l si ll, Hustiu, de 43 de ani, povesteste ca apropiindu-se de statie a vazut iesind fum, iar apoi si-a vazut colegul in flacari. A incercat sa-l salveze, dar nu a putut. Luase foc si covorul de protectie, din cauciuc. Mihai Pavlenco, in virsta de 44 de ani, a murit carbonizat, la o tensiune electrica de 6.000 de volti. El avea o vechime la Menarom de 27 de ani. Pompierii veniti la fata locului au stins focul in citeva minute. In urma accidentului, intreaga activitate a intreprinderii a fost paralizata, sistemul electric fiind cazut. Dupa primele cercetari se pare ca este vorba de un accident de munca, produs de un arc electric printr-o manevra de operare gresita. Victima, Mihai Pavlenco, a incercat sa faca masuratori la bornele de tensiune, dar s-a apropiat la o distanta mai mica decit distanta de protectie. ALINA COMSA-DURBACA Istoricii romani aduc in actualitate Dictatul de la Viena La Muzeul National de Istorie s-a lansat ieri, in prezenta autorului, cartea "Inainte si dupa Dictatul de la Viena" sub semnatura lui Aurel Sergiu Marinescu. Aparuta la Editura Vremea, in colectia FID, cartea a fost apreciata de istoricii reuniti ieri in Aula muzeului. "Autorul are competenta unui istoric de vocatie", afirma profesorul Florin Constantiniu. Insistind asupra contextului aparitiei acestei carti, Constantiniu a sustinut ca "a existat o discretie, ca sa nu spun o conspiratie a tacerii, un complot al tacerii despre evenimentele de la 1940", si a subliniat necesitatea revenirii istoricilor asupra acestui subiect. "Anul 1940 trebuie sa fie o obsesie pentru toti!", a conchis istoricul Florin Constantiniu. Cartea, dedicata lui Mircea Chiritoiu, apare la mai putin de jumatate de an dupa publicarea, de acelasi autor, a volumului "O contributie la istoria exilului romAnesc". IRINA DUMITRESCU 20 de tone de apa minerala pe acoperisul unei case din Sibiu Din cauza conditiilor meteorologice nefavorabile din ultimele doua zile, pe raza judetului Sibiu s-au inregistrat nu mai putin de 12 accidente rutiere. Unul mai putin intilnit s-a consumat marti seara, in jurul orei 19.00, cind intr-o curba extrem de periculoasa, pe raza comunei Slimnic, autotrenul marca IVECO incarcat cu 20 tone de apa minerala si condus de craioveanul Ionel Popescu (57 de ani), a "aterizat" efectiv pe acoperisul unui imobil, pe care pur si simplu l-a darimat din temelii. Petru Scintei, seful Protectiei Civile Sibiu spune ca, din cauza ploii s-a inregistrat o crestere alarmanta a debitului Arpaselului. ION GIRNOD Criza medicamentelor trimite Spitalele in terapie intensiva Datorii de peste 2.000 de miliarde de lei la distribuitori La inceputul acestei luni, criza medicamentelor s-a accentuat. Daca pina acum din spitale lipseau doar atropina si ergometul, in scurta vreme multe spitale din tara nu vor mai avea deloc medicamente. Deoarece nu a primit banii pentru marfa livrata in acest an, Asociatia Distribuitorilor de Medicamente a hotarit sa sisteze livrarea catre unitatile sanitare din Timis, Cluj, Tirgu Mures, Bacau, Galati si Rimnicu-Vilcea. Reprezentantii Asociatiei spun ca multe spitale nu au platit nici macar medicamentele pe care le-au primit in anul 1999. Banii pentru medicamente exista In prima jumatate a acestui an, spitalele din intreaga tara au acumulat datorii la distribuitorii de medicamente de peste doua mii de miliarde de lei. Contractele pentru achizitionarea medicamentelor se incheie intre directorii de spitale si distribuitori. Reprezentantii Casei Nationale de Asigurari de Sanatate spun ca unitatile sanitare au primit bani pentru servicii, insa cheltuirea lor este aprobata de catre Consiliile de Administratie ale spitalelor. De multe ori, aceste sume nu sint suficiente pentru acoperirea cheltuielilor. "Spitalele au incheiat contracte cu distribuitorii, dar au depasit sumele prevazute initial in discutiile cu Casa de Asigurari", este de parere Valeriu Simion, vicepresedinte al Casei Nationale de Asigurari de Sanatate. El spune ca "in sistem exista chiar trei mii de miliarde de lei care ar acoperi datoriile catre distribuitori. Insa pentru a se incadra in deficitul bugetar impus de FMI, guvernul nu ne permite sa cheltuim acesti bani". Spitalele care fac economii sint penalizate O situatie aparte se prezinta in Bucuresti. Datoriile unitatilor sanitare de aici nu sint foarte mari, comparativ cu restul tarii, insa se prefigureaza si aici o criza. Directorii spitalelor din Capitala au refuzat sa semneze, saptamina trecuta, contractele pentru furnizarea serviciilor medicale cu Casa de Asigurari de Sanatate Bucuresti. Ei sint nemultumiti ca fondurile pe care le-au primit nu acopera cheltuielile reale, valoarea lor fiind stabilita la nivelul de anul trecut. "Pina acum, ne-am putut plati datoriile la distribuitori, insa banii pe care vrea sa ni-i aloce in acest an Casa de Asigurari nu acopera nici jumatate din necesitatea stringenta a spitalelor", sustine Monica Pop, directorul Spitalului Clinic de Oftalmologie. Prin Contractul-Cadru se stabileste ca numarul internarilor nu trebuie sa fie mai mare decit cel din 1999, chiar daca numarul bolnavilor este mult mai mare. "Din cauza unei legislatii aberant concepute, spitalele care fac economii sint penalizate, iar cele cu cheltuieli mari sunt premiate", sustine Sorin Oprescu, presedintele Colegiului Medicilor din Bucuresti. Directorul general al Casei de Asigurari Bucuresti, Robert Serban, spune ca banii nu sint suficienti pentru ca, in acest an, Casa a trebuit sa faca cheltuieli care nu erau prevazute la inceputul anului. "S-a hotarit cresterea salariilor personalului medical, plata medicilor rezidenti, fara sa fie identificate exact sursele de finantare", spune Robert Serban. Reprezentantii Casei Nationale de Asigurari de Sanatate sustin ca rezolvarea crizei ar fi posibila prin deblocarea celor trei mii de miliarde de lei de catre guvern si printr-o mai buna supraveghere de catre Ministerul Sanatatii a cheltuielilor aprobate de directorii de spitale. GETA ROMAN Bolnavii de cancer si SIDA nu mai au medicamente Decizia Asociatiei Distribuitorilor de Medicamente de a pune Bacaul pe lista neagra a clientilor sai, birocratia din sistemul de sanatate si lipsa de bani cu care se confrunta Casa Judeteana de Asigurari au adus bolnavii de cancer si pe cei de SIDA din Bacau intr-o situatie dramatica. Ieri, farmacia de gratuitati a Spitalului Judetean nu avea nici un medicament pentru pacientii de la Oncologie sau SIDA, iar in sectia de specialitate a spitalului, medicii se intrebau ce ii asteapta oare in urmatoarele saptamini. Dupa cum declara Nicoleta Gradinaru, farmacista la farmacia policlinicii, dintre cele patru boli considerate prin lege ca incurabile, doar diabeticii si cei de la psihiatrie mai aveau de unde primi medicamente. Bolnavii de cancer, care se trateaza la domiciliu, s-au descurcat pina acum care cum a putut pe la farmaciile din oras, intrucit farmacia din policlinica a fost redeschisa abia de la 20 august. Bolnavii se trateaza cu medicamente luate pe retetele de luna trecuta, insa peste o saptamina reaprovizionarea lor cu medicamente va fi o problema. In Sectia de Oncologie a spitalului, lucrurile stau la fel de rau. Ieri erau internati in sectie un numar 37 de bolnavi, la care se adauga o medie de aproximativ 15 pacienti zilnic, care vin sa-si faca in spital tratamentul cu citostatice. Oamenii isi aduc insa medicamente de acasa, obtinute pe retetele din luna trecuta. Dr. Mihaela Spiridon, sefa sectiei de Oncologie, afirma ca de cele mai multe ori apeleaza la diversi inlocuitori ai medicamentelor recomandate, insa acestia au o eficienta mult mai scazuta. Au fost momente, spune sefa sectiei, in care nici banalul calmant care este algocalminul nu se mai gasea. Asta la o sectie in care bolnavii au dureri atroce. Intrebata ce va face in cazul in care astazi va fi nevoita sa interneze bolnavi de cancer care au nevoie de tratament cu citostatice, dr. Spiridon a raspuns: "Singurul lucru pe care-l putem face acum este sa temporizam internarile pina cind vom primi medicamente". Nici la sectia celor aflati in evidenta SIDA lucrurile nu stau mai bine. Sint alocati lunar circa 87 de milioane de lei, care ar ajunge pentru tratamentul a doi adulti sau cinci copii. Asta in conditiile in care in evidenta se afla peste 500 de bacauani. CRISTIAN GROSU Centrul de Transfuzii Iasi va da in judecata spitalele iesene cu datorii Pentru a depasi situatia de blocaj financiar, Centrul de Transfuzii Iasi va actiona in judecata spitalele. Unitatile sanitare nu au platit de peste un an facturile pentru singele primit. Suma datorata de spitalele iesene Centrului de Transfuzii se ridica la 17 miliarde lei, iar centrul se afla in incapacitate de plata. «Primele care vor intra in Palatul de Justitie vor fi Spitalul de Urgente, Spitalul "Sf. Spiridon" si Spitalul de Copii "Sf. Maria"», a declarat directorul Centrului de Transfuzii Iasi, Daniela Ivcenco. Prefectul Florin Vitan, care a organizat o intilnire intre partile aflate in conflict, a declarat ca va sprijini actiunile in instanta ale Centrului de Transfuzii. El a solicitat Directiei de Sanatate Publica sa remita spitalelor o adresa ultimativa de plata a sumelor datorate. Florin Vitan a mai promis ca va face uz de toate caile legale pentru ca centrul sa nu ajunga in situatia de a-si inceta activitatea. CATALIN DUMITRESCU Spitalele din Galati, in moarte clinica Conducerea Spitalului Judetean "Sf. Andrei" a anuntat ca in doua-trei saptamini risca sa isi inchida portile. Directorii tuturor spitalelor galatene au anuntat ieri ca nu mai au stocuri de medicamente decit pentru doua saptamini, spitalele fiind coplesite de datorii. Cu miinile goale nu se poate face medicina - spune dr. Paul Ichim, directorul Directiei Sanitare Galati. Medicii se vad nevoiti sa atentioneze pacientii ca trebuie sa isi aduca de acasa seringi, medicamente, pansamente. Cu miinile goale Spitalul Judetean "Sf. Andrei" nu mai interneaza decit urgentele. Bolnavii stau la poarta spitalului. Lor li se explica faptul ca spitalul nu mai are bani. Spitalul nu mai are decit datorii. De 46 de miliarde de lei. In sectiile spitalului, personalul medical incearca sa mentina curatenia. Spitalul Judetean este un fel de "casa saraca, dar curata" Podelele sint spalate doar cu apa. Detergentul e scump. Gindacii au simtit saracia si au iesit la iveala. Spitalul mai are medicamente doar pentru doua-trei saptamini. Apoi? "Apoi ne vedem nevoiti sa inchidem spitalul, nu putem face medicina fara nimic" - spune dr. Paul Ichim, directorul Directiei Sanitare Galati. ALINA COMSA-DURBACA Indiferent daca asociatiile de locatari si-au platit sau nu facturile, Apa calda se va opri din trei in trei zile Conducerea SC Termoelectrica SA, principalul furnizor de energie termica din tara, ameninta ieri ca apa calda menajera se va opri din trei in trei zile, indiferent daca asociatiile si-au platit sau nu facturile. De cealalta parte, consumatorul casnic cu plata la zi este silit sa suporte nu numai preturile in crestere ale gigacaloriei, ci si formularea abuziva a contractelor cu serviciile publice locale: nemultumit de seviciile cumparate, cetateanul va descoperi ca nu exista nici o institutie careia sa-i poata reclama nemultumirile si, mai mult, nimeni nu-l poate sanctiona pe furnizorul de energie termica. De la Ana la Caiafa Pentru a trece cu bine iarna aceasta, Termoelectrica are nevoie de aproximativ 22.000 de miliarde de lei, bani din care mai mult de jumatate reprezinta cheltuieli cu combustibilul. Societatea nu are acesti bani si, in consecinta, nu poate cumpara pacura si gaz. Toti furnizorii de combustibil lichid sau gazos dau drumul "robinetului" de gaz sau marsrutei cu pacura doar dupa ce banii pe marfa au intrat in cont. Daca nu, reduc presiunea sau nu trimit pacura. Asa se va intimpla, de-a lungul intregii ierni, in mai toate orasele din tara care au sisteme centralizate de termoficare, prognozeaza responsabilii Termoelectricii. Conducerea sustine ca nu va mai lua credite pentru combustibil pentru a produce o marfa care nu este platita la timp. In Bucuresti, de exemplu, oficialii regiei de distributie a energiei termice sustin ca si-au achitat datoriile catre Termoelectrica. Uita insa sa precizeze ca si-au achitat datoriile conform unui grafic de reesalonare a platilor pentru apa calda si caldura consumate in iarna trecuta si, in momentul de fata, ei achita factura lunii februarie 2000. In plus, precizeaza conducerea Sucursalei Electrocentrale Bucuresti, trec cu vederea peste aproximativ 325 de miliarde de lei, bani reprezentind energie termica produsa si vinduta, dar care nu mai poate fi incasata pentru ca agentii economici carora le-a fost livrata au dat faliment ori s-au desfiintat. Respectiva suma de bani este trecuta, ca o piatra de moara, de la un an la altul. Pentru responsabilii Termoelectricii, solutia acestei probleme se afla la distribuitori sau la consiliile locale, in subordinea carora se gasesc. "Le-am propus sa ia credite cu care sa-si achite datoria fata de noi sau sa cumpere combustibilul necesar, iar noi le punem la dispozitie si instalatiile, si oamenii. Nu au fost de acord. In aceste conditii, in lipsa combustibilului, instalatiile noastre se opresc automat". Ministrul de resort, Radu Berceanu, declara ca aceasta este, de altfel, singura solutie pe care o va accepta. OPC se declara neputincios Intre explicatiile celor doi agenti economici care produc si distribuie energia termica - SC Termoelectrica SA, respectiv RADET - este prins cetateanul de rind, care trebuie sa suporte, pe de o parte, pretul din ce in ce mai ridicat al gigacaloriei, iar pe de alta lipsa apei calde. La ora actuala, in Romania, abonatii RADET nu au unde sa reclame nici pretul, nici lipsa apei calde. Este adevarat ca se pot adresa instantei. Dar nici macar instanta nu le poate rezolva problema deoarece contractele in baza carora primesc apa calda sau caldura nu stipuleaza asa ceva. Oficiul pentru Protectia Consumatorilor sustine ca rezolvarea unei reclamatii privind lipsa apei calde este imposibila dintr-o cauza obiectiva: sistemul de distributie centralizat. "Nu poti face separarea apei pe buni platnici sau rau-platnici cind ai o singura teava prin care aceasta este transportata. Asa incit, chiar daca OPC ii da dreptate cetateanului nemultumit, nu ii poate rezolva problema", ne-a declarat ieri Savin Ivanov, directorul general al OPC Bucuresti. Nici o reclamatie privind proasta calitate a serviciului (temperatura apei calde nu este la parametri) nu poate fi rezolvata de OPC. "Contractele existente nu stabilesc dreptul consumatorului de a trage la raspundere furnizorul pentru ca apa calda nu a fost calda", a mai adaugat acesta. Nodul gordian: contractele Contractele in baza carora regiile de distributie livreaza apa calda si caldura sint vechi si ofera drepturi doar furnizorului. Ele ar fi trebuit inlocuite, conform unei decizii a Autoritatii de reglementare in domeniul energiei, pina la jumatatea acestui an, lucru care nu s-a intimplat insa. Asa incit, nici anul acesta, RADET nu poate fi tras la raspundere. Regia de distributie va putea fi numai amendata, de catre Autoritate, amenda care nu va incalzi insa apartamentul cetateanului. MIHAELA BALEA "Furnizarea energiei termice in Capitala nu este problema mea", sustine primarul Basescu Pe edilul-sef al Capitalei nu pare sa-l impresioneze nici faptul ca, desi iarna e departe, jumatate din bucuresteni au ramas fara apa calda. Traian Basescu a declarat ieri ca furnizarea apei calde si a caldurii in Bucuresti nu este problema lui, ci a Termoelectricii, "care nu este in stare sa-si plateasca datoriile". Primarul sustine ca regia de termoficare a Capitalei este la zi cu plata datoriilor catre Termoelectrica si, prin urmare, aceasta are obligatia de a asigura furnizarea energiei termice. "Termoelectrica are obligatia sa asigure furnizarea energiei termice, pentru ca RADET este in grafic cu plata datoriilor. Mai devreme sau mai tirziu, voi intenta proces Termoelectricii", a mai spus Basescu. MONA STOICA Cititorii "Evenimentului zilei" au decis Natalia Oreiro, in concert la Bucuresti si Cluj In urma referendumului initiat de "Evenimentul zilei", cele mai multe scrisori/taloane au fost expediate pe adresa redactiei noastre de fanii Nataliei Oreiro din Bucuresti si Cluj. Drept urmare, concertele vor avea loc in orasele amintite, dupa cum urmeaza: 20 septembrie, ora 20.00, Sala Palatului din Bucuresti si 22 septembrie, ora 20.00, Sala Polivalenta din Cluj. Biletele vor costa 250.000, 500.000 si 1.000 000 de lei si se pun in vinzare, incepind de luni, 11 septembrie, la casele de bilete ale Salii Palatului (Bucuresti) si Salii Polivalente (Cluj). Pentru concertul de la Bucuresti se pot face rezervari, incepind de astazi, la telefon 315.73.72. Reamintim ca, pe 23 septembrie, la clubul bucurestean Paradis Latino va avea loc, in prezenta Nataliei Oreiro, finala concursului de frumusete "Miss 90-60-90"-Romania. Inscrieri, la telefon 093.208.557. ALEX REVENCO Simbata, ora 12.00, la Pro TV, Televoting pentru inlocuitoarea Alexandrei Dinu Delia si Nicoleta se bat pentru ProMotor Casatoria Alexandrei Dinu cu Adrian Mutu i-a cam dat peste cap pe realizatorii emisiunii "ProMotor", de la PRO TV, postul de prezentatoare raminind vacant. Alegerea unei alte prezentatoare nu este lucru de saga, avind in vedere ca apetisanta Alexandra saltase serios audienta emisiunii. Si, ca sa nu fie cu suparare, fiindca s-au prezentat la concurs zeci de candidate, producatorii au avut o idee originala. Astfel, in editia de simbata (9 septembrie) a emisiunii "ProMotor", telespectatorii vor avea posibilitatea de a le vedea pe cele 8 finaliste. Dintre ele, doua au cele mai mari sanse pentru a ocupa mult rivnitul post: Nicoleta Luciu (Miss Romania 1999) si blonda de la N&D, Delia Matache. Daca "ochiti" vreuna, sinteti invitati sa puneti mina pe telefon (numerele vor fi afisate pe micul ecran in timpul emisiunii) pentru a vota viitoarea prezentatoare. SIMONA ECOVOIU 