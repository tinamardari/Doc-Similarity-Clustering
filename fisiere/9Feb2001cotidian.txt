 Miine, de la ora 18.00, Premiera-concurs la Circ Cele mai bune numere de circ romanesti vor fi prezentate publicului in noua premiera "Galele Circului, Editia I", miine, de la ora 18.00, in sala Globus din Capitala. Spectacolul este realizat sub forma unui concurs in care publicul (mai ales copiii) va vota cistigatorii. Pentru numai o luna, in 12 reprezentatii, vor evolua sub cupola mari artisti: Maria Lazar-Augustin, clovnii Bogdan Andreescu si Alexandru Lupu, trupa de acrobati Cirneanu/Platinum etc. Va fi lansat si un concurs de desene despre lumea circului, executate de copii, cu premii in abonamente pina la sfirsitul anului. Urmatoarele spectacole au loc duminica, 11 februarie, de la orele 15.00 si 18.00. (L. S.) Cine cu cine Sorana (A.S.I.A.) si Adrian (AXXA) se iubesc pe ascuns Chiar daca vip-urile incearca din rasputeri sa-si ascunda viata personala, pina la urma tot se afla cine cu cine se mai cearta sau cine cu cine se mai iubeste. Un cuplu aparut destul de recent este cel format din Adrian Filip (AXXA) si Sorana, strengarita din A.S.I.A. Ei n-au dorit ca relatia lor sa fie facuta publica, considerind ca fanii sint mai multumiti daca stiu ca idolii lor sint liberi. Adrian, unul dintre baietii din trupa AXXA, a refuzat sa comenteze relatia cu Sorana, sustinind ca viata lui intima nu priveste pe nimeni. Ca o completare, el a spus: "Dupa ce Dinu Maxer si-a facut publica relatia cu Nicoleta Luciu, numarul fanelor care roiau in jurul lui a scazut simtitor si nu vreau sa ajung si eu in aceeasi situatie". (I. M.) Cel mai bun actor Stefan Iordache, Marcel Iures sau Valentin Uritescu? In seara de 2 aprilie a.c. vom cunoaste premiantii editiei a opta a Galei UNITER. Evenimentul va avea loc la Sala Mare a TNB. Pina atunci, sa vedem citeva dintre nominalizarile juriului pentru stagiunea 1999-2000. l Cel mai bun spectacol. "Saragosa - 66 de zile" - Teatrul Odeon; "O scrisoare pierduta" - TNB; "Mizantropul" - Teatrul Maghiar de Stat din Cluj-Napoca l Cea mai buna regie. Felix Alexa, pentru "Nunta lui Krecinski" - TNB; Claudiu Goga, pentru "Portret de criminal" si "Cerere in casatorie" - Teatrul Dramatic "Sica Alexandrescu" - Brasov l Cel mai bun actor. Stefan Iordache - rolul titular din "Barrymore" - TNB; Marcel Iures - rolul titular din "Hamlet" - Teatrul "L.S. Bulandra"; Valentin Uritescu - rolul Raspluev din "Nunta lui Krecinski" - TNB l Premiul de excelenta: Liviu Ciulei. Premii pentru intreaga activitate: Ion Lucian, Rodica Tapalaga, Catalina Buzoianu, Helmut Sturmer, Constantin Paraschivescu. CLAUDIA DABOVEANU Val de aer adus de curentii din zona Saharei 20 de grade Celsius la Arad Valul de caldura din ultimele zile se datoreaza curentilor de aer cald din desertul Africii. "La ora actuala, curentii de aer cald care ajung la noi vin direct din nordul Africii, zona Saharei. Nicaieri in Peninsula Balcanica nu exista vreo piedica pentru ca aerul sa se raceasca", ne-a declarat meteorologul de serviciu. Ieri s-au inregistrat 20 de grade la Arad, iar la Bucuresti au fost 18 grade. INMH precizeaza ca temperaturile de ieri nu constituie un record pentru aceasta perioada. Cea mai ridicata temperatura a lunii februarie s-a inregistrat in urma cu sase ani, la Medgidia, pe 27 februarie: 26 de grade Celsius. Vremea frumoasa si caldura excesiva din ultimele zile nu va mai tine decit astazi. De miine, frigul se reinstaleaza progresiv, pe teritoriul intregii tari, astfel incit, la mijlocul saptaminii viitoare, in Romania se va vorbi din nou despre iarna, informeaza meteorologii. De martea viitoare, ziua nu vor fi mai mult de 8-9 grade Celsius, iar noaptea se vor inregistra temperaturi negative. MIHAELA BALEA Ca de obicei, mortul e de vina Cazul Hildan a fost inchis Decesul fotbalistului dinamovist Catalin Hildan, survenit la 5 octombrie 2000, va ramine un mister. Ieri, profesorul Ioan Dragan, directorul Institutului National de Medicina Sportiva, a precizat ca acest caz a fost inchis definitiv. Seful de la INMS a precizat ca in raportul primit de la Institutul National de Medicina Legala nu sint specificate cauzele care au produs tragedia. "Raportul investigatiilor a fost definitivat, dar nu contine un diagnostic final. Nu stim de ce a murit fotbalistul. S-au gasit leziuni in ficat, in rinichi si in muschiul cardiac. Leziunile descoperite nu explica insa decesul subit al lui Catalin", a declarat Dragan, sustinind totusi ca moartea ar fi putut fi surveni in urma unui stop cardiac, a carui cauza nu se cunoaste. Dragan, care este si presedintele Comisiei Nationale Antidoping, a precizat ca INMS si INML nu vor continua cercetarile in acest caz. LAURENTIU CIORNEI Universitatile particulare neautorizate, masini de facut bani Consiliul National de Evaluare Academica si Acreditare a declansat o ampla actiune de identificare a universitatilor particulare care functioneaza ilegal. In urma cu o luna, CNEAA a cerut prefecturilor sa trimita o lista completa cu toate institutiile de invatamint superior din toate judetele, pentru a se descoperi acele universitati care nu sint altceva decit o masina de facut bani. Studenti fara bacalaureat De ani intregi, CNEAA incearca sa stopeze functionarea Universitatii Internationale Deschise Tehnoeconomia Europeana- Academia de Cooperare Romano-Americana din Bucuresti. S-au facut demersuri la politie si procuratura pentru a interzice functionarea acestei institutii. Fosti studenti au dat in judecata conducerea universitatii pentru a-si putea primi foile matricole si alte acte de studii necesare transferului. Degeaba. Si in acest an universitar, la "Tehnoeconomia Europeana" s-au inscris naivi carora li se spun povesti despre un campus universitar in constructie sau sint mintiti ca specializarea la care studiaza este autorizata de Consiliu. Mai nou, aceasta universitate are si "invatamint prin corespondenta". Prin acest siretlic a reusit sa atraga zeci de studenti din tara care sint convinsi ca, dupa patru ani de facultate, vor putea sustine examenul de licenta. "Tariful" este de 500 de dolari anual pentru curs de zi, 400 de dolari la fara frecventa si 250 de dolari pentru "invatamint prin corespondenta". Facultatile la care orice persoana fara diploma de bacalaureat se poate inscrie numai cu buletinul de identitate si taxa de inscriere de 400.000 de lei sint Drept, Stiinte Economice, Contabilitate si Colegiul de Administratie Publica. "Celor care s-au inscris la aceasta asa-zisa universitate trebuie sa li se spuna ca arunca banii pe fereastra", a declarat prof. Ioan Mihailescu, presedintele CNEAA. "Aceasta institutie a depus la noi un dosar de autoevaluare care a fost analizat si supus controlului, insa nu a primit autorizatie provizorie de functionare pentru nici o specializare". Bodgan Dumitrascu, reprezentantul universitatii, nu recunoaste legitimitatea Consiliului National. "Universitatea noastra a fost autorizata sa functioneze definitiv prin hotarire judecatoreasca inca din 1991. Profesorul Mihailescu de la CNEAA ar trebui sa mai invete un pic mai mult si sa nu se ia de noi. Pe mine m-a autorizat statul roman inainte de aparitia, in 1993, a Legii 88 (n.r. - legea privind evaluarea si acreditarea institutiilor de invatamint superior). Studentii care se inscriu la mine la universitate invata patru ani, dau examene, iar licenta o sustin la noi, cu profesori de la stat. Cine vrea sa-i recunoasca diploma, bine. Cine nu, e treaba lor. Pe mine nu ma mai deranjeaza nimic la ora asta", a declarat Dumitrascu. Universitate la scoala generala O alta "masina de facut bani" descoperita de CNEAA este Universitatea Cultural-Educativa "Alecsander" din Bucuresti, care functioneaza in localul Scolii Generale nr. 23- Sf. Silvestru din sectorul 2. Aici au aparut, peste noapte, trei colegii universitare: Pedagogie, Turism si Asistenta Sociala. Cu toate ca la CNEAA nu exista nici un dosar de autoevaluare, conducerea universitatii afirma ca exista autorizatii provizorii de functionare pentru toate specializarile. Ba, mai mult, pina la 24 februarie se fac inscrieri pentru toate cele trei colegii si la toate formele de invatamint: zi, seral si fara frecventa. La inscriere se cer 880.000 de lei, iar taxa anuala a fost stabilita la 3 milioane. "La noi au fost angajati manageri, licentiati, oameni cu pregatire, cercetatori, pentru ca legea ne da voie acum sa angajam persoane care lucreaza in cercetare", declara Gabriel Manolescu, profesor de cultura civica la aceasta universitate. "Primarul penal" Marin Lutu, presedinte de fundatie universitara Marin Lutu, fostul primar al sectorului 4, este presedintele Fundatiei Universitare Internationale "Resurse naturale: Prezent si Viitor", care a stat la baza infiintarii Universitatii Internationale Bucuresti. Rectorul institutiei, prof. Gheorghe Preda a spus ca acesta "este o personalitate, de inalt prestigiu, cu contributii nationale si internationale in domeniile care vor face obiectul activitatii fundatiei si care poate avea o contributie hotaritoare la bunul mers si realizarea obiectivelor fundatiei". Universitatea a depus dosar de evaluare pentru specializarile Drept, Economist- Administratie Publica si Economist- Finante. Nici una nu a fost autorizata. Conform Legii 88, imediat dupa decizia CNEAA, universitatea ar fi trebuit sa se desfiinteze, insa ea functioneaza fara ca cineva sa intervina. Din 1993, pina in 1997, Universitatea Internationala a functionat, fara nici o forma legala, la Constanta. Acum, la Bucuresti sint inscrisi, la curs de zi si fara frecventa, aproximativ 300 de studenti care platesc o taxa anuala de 300 de dolari. Bani aruncati pe fereastra Potrivit CNEAA, nici o universitate particulara care a primit decizia de "neautorizare" nu a fost desfiintata, iar in prezent, toate functioneaza nestingherite. Legea 88 nu prevede vreo masura punitiva impotriva celor care isi umplu buzunarele cu bani. In ciuda miilor de reclamatii trimise de Consiliu, de studentii si de parintii pagubiti pe adresa politiei sau a Parchetului, nu s-a luat nici o masura impotriva persoanelor care isi fac peste noapte o universitate fara a se sinchisi de lege. In fiecare an, inainte de sesiunea de examene, MEN si CNEAA atentioneaza ca numai universitatile care apar in Monitorul Oficial sint autorizate si cer viitorilor studenti sa solicite de la secretariate dovada functionarii in conditii de legalitate. Pe adresa celor doua institutii sosesc insa zilnic plingeri si reclamatii din partea celor care au platit taxe enorme pentru a descoperi ca, de fapt, au aruncat banii pe fereastra. ROBERTA VORNICU Lovit in cap de mama Un baietel in virsta de sapte ani a fost internat ieri la Centrul de Ocrotire a Minorilor Ploiesti, dupa ce s-a constatat ca a fost batut de nenumarate ori in cap de propria mama. Miercuri dupa-amiaza, politistii din Valea Calugareasca au fost sesizati de Dan Minou, unul dintre asistentii Centrului de Ocrotire a Minorilor Ploiesti, despre faptul ca Marius Cornel Zamfir, din satul Rachieri, comuna Valea Calugareasca, a fost batut crunt. Potrivit primelor cercetari, a rezultat ca baietelul a fost lovit in repetate rinduri de mama sa, care i-a provocat un hematom occipital drept si excoriatii pe git. Marius Cornel Zamfir este elev in clasa intii la Scoala Generala Rachieri. Invatatoarea lui, Cristina Baluta, a observat urmele lasate pe corpul copilului dupa bataile administrate de mama si a anuntat de mai multe ori Centrul de Ocrotire a Minorilor. Mama lui Cornel s-a angajat in scris ca nu-l va mai bate. VIOLETA STOICA Copil batut de parinti si frati pina a orbit La 23 de zile dupa ce s-a nascut, Cristian Ciolacu, din satul Ferastrau, comuna Oituz, judetul Bacau, a fost abandonat de mama lui, Licica Dorvos, in Leaganul nr. 3 din Onesti. Era al saptelea copil minor al unei familii sarace, care nu-l mai putea creste si pe el. Intors intre ai sai, el a fost batut crunt pina a orbit. Inapoi, in "familie" La sfirsitul lui 1997, pe cind avea trei ani, Cristian a fost reprimit in familia lui. Licica Dorvos a facut o cerere, in acest sens, catre Leaganul nr. 3 din care citam: "Solicit aceasta deoarece am conditii de ingrijire la domiciliu si, de asemenea, mentionez ca s-a dispus revocarea masurii de protectie a fiului meu". Cel mai probabil, inainte sa i se aprobe cererea si sa i se incredinteze copilul, nimeni nu a facut o ancheta sociala la domiciliul Licicai. Fiindca acesta este un bordei cu o singura camera, in care locuiau deja noua persoane, si intre timp, mama lui Cristian mai nascuse un prunc. Licica si concubinul ei cu care are cei opt copii, traiesc aici de 14 ani. O data cu venirea "acasa", pentru Cristian a inceput calvarul. Mizerie, lipsuri si bataie cit incape de la parinti si de la fratii mai mari. Aici nu era apa calda si caldura, purta hainele ramase de la cei mari si minca atunci cind aveau ce. Daca se plingea, era batut fara mila. Potrivit constatarilor facute de asistentii sociali, din cei opt copii, numai Cristian era batut atit de rau si infometat groaznic. Vecinii povestesc cum il vedeau aproape tot timpul plin de rani pe fata si pe corp, cu vinatai si cucuie. Dupa numai un an, Cristian a orbit. De atunci a iesit tot mai rar din casa si nu-l mai vedea nimeni jucindu-se. Abia dupa inca doi ani, adica in iulie 2000, cineva a alertat autoritatile locale, iar acestea au anuntat Directia de Protectie a Copilului. Orb, murdar, cu urechile si nasul sfirtecate de muscaturi In actiune au intrat si reprezentantii Centrului "Lalelelor" ai Fundatiei Bretania, care se ocupa de ocrotirea copiilor neglijati si abuzati. Asistenta sociala, Irina Danila, de la Centrul "Lalelelor", povesteste: "Cind am ajuns in locul unde a fost crescut, nu ne-a venit sa ne credem ochilor ce am gasit. Un bordei cu o singura camera, in care stateau, intr-o mizerie de nedescris si intr-o saracie lucie, zece persoane. Copilul era intr-un ungher, subnutrit, orb, murdar, cu obrajii, buzele si urechile sfirtecate de muscaturi, cu nasul spart si fara dinti din cauza loviturilor primite in fata, plin de purici, riie si paduchi. Ti-era frica sa te apropii de el, nicidecum sa-l atingi". Cristian a fost luat imediat si internat in Centrul "Lalelelor". In urma minutioaselor examinari si investigatii medicale, efectuate de specialistii oftalmologi din Bacau, Iasi si Bucuresti, s-a constatat ca baiatul nu va mai vedea niciodata. Medicii sint convinsi ca el si-a pierdut vederea din pricina batailor. O familie pentru Cristian Psihologul Centrului "Lalelelor", Geanina Stefan, afirma: "Concluzia este ca, in perioada internarii in leagan, evolutia baietelului a fost normala, dar dupa revenirea in familie s-a constatat un regres in dezvoltarea acestuia. Cristian este insa foarte inteligent, s-a adaptat bine la noua conditie de nevazator si invata repede tot felul de lucruri care il vor ajuta sa se descurce in viata". Cristian Ciolacu nu se poate intoarce acasa, chiar daca Licica si barbatul ei nu au fost inca decazuti din drepturile parintesti, iar varianta adoptiei este mai putin probabila, luind in considerare ca este orb. Centrul "Lalelelor" cauta, fara succes pina acum, o institutie de stat care sa-l poata prelua spre ingrijire pe Cristian pina la virsta majoratului. Intre timp, politia isi continua cercetarile pentru a stabili gradul de vinovatie al parintilor sai. CLAUDIU TARZIU 17 noi virusuri gripale Numarul tipurilor de virusuri gripale s-a inmultit in ultimele saptamini, a declarat directorul Centrului National de Referinta pentru Gripa, dr. Viorel Alexandrescu: "Pina in prezent am identificat 17 virusuri gripale, dintre care 14 in Bucuresti si trei in Bacau, fapt care atesta intensificarea numarului de imbolnaviri de gripa la nivel national". Dr. Alexandrescu este de parere ca incalzirea vremii nu este propice multiplicarii virusurilor gripale, iar dublarea numarului de vaccinari, comparativ cu anul trecut, ofera suficiente date pentru a prognoza un numar redus de imbolnaviri. Totusi, prezenta unui virus nou, asemanator celui cunoscut sub numele de Caledonia, nu le permite inca medicilor sa prognozeze cu aproximatie amploarea epidemiei de gripa. Noul tip de virus, care este foarte agresiv, se manifesta prin dureri de cap, tulburari digestive, greata, stare de voma, slabiciune si febra, in jur de 38 de grade. (G.R.) Proiectile naziste, detonate in Alba Aproape 600 de proiectile de artilerie si elemente de munitie, de calibre 34,76 si 85 milimetri, precum si bombe de aviatie, toate de provenienta germana, au fost aruncate ieri in aer in incinta unei vechi cariere de nisip, in localitatea Vinerea, din judetul Alba. O parte dintre acestea au fost gasite cu o saptamina in urma de citiva cautatori de metale, in padurea Vinerea, unde armata germana a amplasat un important depozit de armament pe timpul celei de-a doua conflagratii mondiale. LUCIAN DOBRATER Scapat teafar dintr-o masina lovita de tren Un sofer din Sibiu, Cornel Birza (36 de ani), a tamponat miercuri noapte un taximetru, dupa care a fugit, incercind sa traverseze calea ferata. Autoturismul sau a ramas insa suspendat intre sine. Pina sa se dezmeticeasca, din lateral a aparut Rapidul Sibiu - Curtici, care a lovit masina in plin. Ca prin minune, desi Cielo a fost facut zob, Cornel Birza a scapat cu viata. Taximetristul care-l urmarea si sub ochii caruia s-a petrecut toata intimplarea afirma ca barbatul si-a luat din autoturism telefonul mobil si tigarile, dupa care a plecat. El este cautat acum de mai multe echipaje de politie. MADALINA SCUTELNICU Impozit pe bilete de papagal Consiliul Judetean Suceava a stabilit normele veniturilor nete din acest an pentru contribuabilii care desfasoara activitati independente, intr-un punct fix ori ambulant, venituri care vor fi impozitate la 31 decembrie 2001. Meditatorilor din municipii si orase li s-a stabilit un venit anual de 14 milioane de lei, iar celor din comune, de la 5,6 milioane pina la 7 milioane de lei, in functie de zona. Cei care produc si/sau comercializeaza floricele de porumb, castane, boia de ardei si bors vor plati impozit pentru 4,2 milioane de lei, in timp ce prestatorii de servicii de plisat, gofrat, ajurat si stopat din municipii vor plati impozit pentru 2 milioane de lei. Norma de venit pentru organizarea de activitati distractive in discoteci, distractii populare sau zodiac cu papagal este de 21 milioane de lei in municipii, 18,2 milioane de lei in orase si de la 11,2 la 14 milioane de lei in comune, in functie de zone. TIBERIU AVRAM Afacerea creditelor subventionate Directorul CEC Sibiu, suspendat din functie Ioan Lupu, directorul sucursalei CEC Sibiu, a fost suspendat din functie dupa ce sefii sai de la Bucuresti au aflat ca a fost implicat intr-o aface cu credite subventionate. El este invinuit de abuz in serviciu, instigare la fals material si uz de fals. In cursul anului trecut, verificarile politiei au scos la iveala faptul ca Lupu a acordat credite in valoare de 980 milioane lei unui numar de 16 persoane care nu ar fi trebuit sa beneficieze de ele. Printre acestea se numara propria fiica, Iuliana Lupu, contabila sucursalei CEC, si fostul prefect al judetului, Lucian Calin. Toti au facut cereri pentru obtinerea de locuinte subventionate de stat, chiar daca fiecare dintre ei detinea deja cite un apartament, incalcind astfel Legea locuintei. Pentru a incasa banii, majoritatea persoanelor in cauza si-au vindut fictiv apartamentele si au continuat sa locuiasca acolo, dar cu chirie, motivind astfel ca au mare nevoie de o locuinta. Directorul CEC Sibiu a acordat cel mai mare credit, de 150 milioane lei, fostului prefect al judetului, care isi vinduse casa unui notar. Dosarul intocmit directorului CEC a fost finalizat de politisti la inceputul anului, cind a fost preluat spre solutionare de procurori, care au hotarit trimiterea lui in judecata. MADALINA SCUTELNICU [31][pl.dll?rid=expresro] 