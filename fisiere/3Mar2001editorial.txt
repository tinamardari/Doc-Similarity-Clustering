 Romanezii ______________________________________________________________________ Cel mai simplu lucru ar fi sa il intreb pe Adrian Nastase, dom'le, dumneata n-ai alte probleme decit sa adopti un ciine? Ai de rezolvat necazuri pentru 22 de milioane de oameni, pe strazi sint nu stiu citi protestatari, iar dumneata duci un ciine in cladirea guvernului? De ce faci asta? Ca sa-i subtilizezi obiectul muncii lui Basescu? Sa faci spectacol? Sau chiar ti-o fi trebuind un ciine care sa te apere (sint destui) sau care sa se gudure (sint si mai multi)? Si despre Basescu, ce usor se poate spune ca a mai gasit un subiect in care sa arate ce barbat hotarit este el. Si cu Brigitte Bardot se poate rezolva simplu, luind-o in balon pe actrita "ciinofila", venita sa stopeze operatiunea "catelariada". Ce vrei, cucoana, n-ai ce face? Ne dai noua lectii de ciinofilie, noi fiind si patrioti, si porcofili (mincam la carne de porc de ne trosnesc maxilarele!)? Ce, ne crezi salbatici? Si am putea continua pe tonul acesta mult si bine, pina am atinge faza de apogeu al absurdului. Ce putea face Adrian Nastase mai mult decit sa dea si el un semnal? Nu poate primul-ministru sa se apuce nici de hingherit, nici de hranit maidanezi! Nu are cum! Luind o potaie, n-a facut decit un gest care ar trebui urmat si de alti politicieni, vedete, oameni de afaceri si simpli cetateni. Nu inseamna ca toti trebuie sa adopte un ciine vagabond. Unii locuiesc in garsoniere. Asta le mai trebuie vecinilor! Altii au deja ciini, si aducerea unuia strain pe un teritoriu marcat presupune un circ in plus. Altii pur si simplu nu-i suporta. I-ar omori cu sadism! Adrian Nastase a dat un semnal. La urma urmelor, nici macar nu conteaza daca iubeste sau nu acest animal! Daca il tine intr-o curte, il hraneste si nu-l bate, ingrijirea maidanezului e un gest menit a arata populatiei ca el, in calitate de premier, face atit cit poate. In acelasi timp, gestul sau usor comic mai spune strainatatii ca romanii nu sint atit de salbatici pe cit ar putea parea la prima vedere. Au un comportament normal si incearca sa rezolve in termeni rezonabili o situatie deloc simpla. Bani nu sint, organizarea societatii civile e modesta si, in plus, Bucurestii mai au un primar care se poarta barbar. Asta ne mai trebuia! Pe linga acuzatiile legate de copiii institutionalizati, sa ne mai alegem cu stampila de natie cruda si fara suflet! Problema este cum va fi perceput gestul lui Adrian Nastase. Daca raminem pasivi si hahaim in stil clasic, zicind, uite, ba, premierul se plimba cu maidanezul prin guvern ca n-are alta treaba, atunci ne-am ars! Ciinii vagabonzi vor domina strazile si parcurile Romaniei, care va arata ca o tara lasata de izbeliste! Si atunci ne vom revolta in stilul nostru caracteristic si vom ajunge in situatia-limita de a-i spune lui Traian Basescu, omoara-i pe toti! Si inmultirea ciinilor, si exterminarea lor sint doua variante la fel de nenorocite, care ne pot discredita in egala masura. Daca nu rezolvam problema inmultirii ciinilor, ne vor ingropa gunoaiele si bolile. Daca ii omorim, nu trecem nici minima conditie pentru a fi o tara civilizata. Demonstram cu virf si indesat ca nu sintem capabili sa ne rezolvam singuri nici o problema. Nici cu ciinii, nici cu copiii strazii, nici cu privatizarea, nici cu coruptia, nici cu economia subterana, nici cu dosarele Securitatii, nici cu modernizarea Armatei! Esecul in chestiunea ciinilor vagabonzi ne-ar pune inca o stampila de tara neputincioasa. Si nu cred ca ar trebui sa ajungem pina acolo. Mult mai simplu ar fi sa incercam sa facem ce putem. Sa luam un ciine, sa contribuim care cu ce la asociatii sau in afara lor, sa construim un cotet, sa nu stam nepasatori, in ideea ca o rezolva Basescu. Marinarul, asa intr-o ureche cum pare, ne poate face un bine (curatenie pe strada sau in oras), dar ne poate aduce si un calificativ cu consecinte nefericite in strainatate. De fapt, actiunea primarului general al Capitalei n-a atins cotele de risc. Ea ne pune, mai degraba, in situatia de a ne trezi. Ori ne purtam ca niste cetateni normali, ori vom fi considerati niste barbari irecuperabili. Adica niste romanezi! Nu stiu altii cum sint, dar mie, cind ma uit in ochii unui maidanez, imi vine sa rosesc! [5][pl.dll?rid=expresro] _________________________________________________________________ 