 Noua milioane de contribuabili risca amenzi usturatoare sau chiar inchisoare, in cazul in care completeaza eronat declaratiile de venit Criza de consultanti fiscali Daca un functionar din Finante furnizeaza informatii incomplete sau eronate, vinovat este tot platitorul de impozite si taxe Conform statisticilor existente la Ministerul Finantelor Publice, la ora actuala in Romania exista aproximativ noua milioane de contribuabili. Acestia vor trebui ca anul acesta (termenul-limita urmind a fi stabilit) sa depuna la administratiile financiare de care apartin declaratiile de venit, dupa cum prevede Legea impozitului pe venitul global. Desi timpul ar putea fi destul de scurt, majoritatea contribuabililor habar nu are cum sa procedeze. Singurele surse de informare a contribuabililor o reprezinta pliantele realizate de catre Ministerul Finantelor (n.r. - tiparite intr-un numar insuficient) sau informatiile primite de la functionarii administratiilor financiare. Numai ca de cele mai multe ori aceasta din urma sursa este "acra", ori neinformata. Astfel ca un contribuabil care nu dispune de un bagaj de cunostinte economice elementar risca sa completeze gresit, fara voie, declaratia de impunere. Ba mai mult, in cazul in care contribuabilul primeste informatii incomplete sau eronate de la un functionar din Finante, vinovat nu este finantistul, ci contribuabilul care completeaza si semneaza declaratia. Multi contribuabili se intreaba ce se poate face in acest caz. Specialistii "tipa" de o buna bucata de vreme ca este nevoie de legalizarea unei noi profesii: consultant fiscal. Aceasta meserie, asemenea celor de expert contabil sau auditor, este recunoscuta in toate statele europene. Consultantul fiscal este acea persoana calificata care consiliaza contra cost orice contribuabil in momentul completarii declaratiei de venituri. In cazul in care exista anumite erori care nu apartin contribuabilului, cel care va raspunde in fata legii va fi consultantul. Oficiali din Ministerul Finantelor Publice recunosc nevoia urgenta de introducere a acestei noi meserii. Ei spun ca au finalizat un proiect de ordonanta privind infiintarea profesiunii de consultant fiscal, insa documentul nu a fost inca inaintat spre promovare guvernului. OVIDIU ZARA ROMPAN avertizeaza: Griul din silozuri ne mai ajunge o luna In silozurile romanesti mai sint disponibile aproximativ 130.000 de tone de griu, cantitate care acopera consumul populatiei doar pentru luna ianuarie, potrivit presedintelui Patronatului din industria de morarit si panificatie (ROMPAN), Aurel Popescu. El a aratat ca o situatie exacta privind stocurile de griu existente in gospodariile populatiei urmeaza a fi prezentata ministrului agriculturii pe data de 11 ianuarie 2001. Presedintele ROMPAN crede ca o alternativa pentru depasirea acestei crize a griului ar fi apelarea la rezerva de stat, desi multe dintre firmele care au luat anul trecut griu de la rezerva de stat cu titlu de imprumut nu l-au restituit pina in prezent. Ministrul agriculturii, Ilie Sarbu, nu exclude insa posibilitatea importului de griu daca situatia prezentata de ROMPAN se confirma. Lipsa griului va atrage, firesc, dupa sine, scumpirea piinii. Fara a avansa cifre exacte privind modificarea pretului acestui aliment, Popescu a atatat ca scumpirea piinii este inevitabila, ca urmare a scumpirii griului cu 10-20%, pretul unui kilogram de griu fiind in prezent de 3.200- 3.800 lei. De altfel, mai multi panificatori din tara au anuntat deja majorari ale pretului piinii. NICOLETA BURTAN Ingineriile financiare ale concernului Eurocolumna: Amonil SA a lasat Slobozia fara apa Utilajele necesare alimentarii cu apa a orasului au fost inregistrate in acte drept "consumabile" si au disparut subit! Societate comerciala de referinta in domeniul industriei chimice, Amonil SA Slobozia a fost privatizata in primul semestru al anului 1995. FPS-ul condus atunci de Emil Dima a executat o vinzare ca la carte, oferind pe tava societatea grupului Eurocolumna patronat de catre omul de afaceri Tirlea. La acea vreme, imperiul Eurocolumna cuprindea Banca Columna, creatie a fostului sef al SRI Virgil Magureanu, precum si o serie de societati din domeniul industriei chimice, cumparate de la FPS prin intermediul SC Eurotrading Chemical, componenta si ea a imperiului Columna. Este vorba despre combinatele chimice de la Tirgu-Mures, Slobozia si Turnu Magurele, intrate in marea familie a obscurei societati. La un moment dat, s-a considerat ca achizitiile respective au adus Eurotrading monopol asupra industriei chimice. Din acest motiv, dar si pentru ca Tirlea & co. nu au reusit sa-si achite datoriile catre FPS, Eurotrading a ramas doar cu Amonil SA Slobozia. La Slobozia, cadourile costa In luna aprilie 1990, Ministerul Economiei Nationale emite Ordinul 25 prin care, si in conformitate cu Legea 28/1990 privind desfasurarea investitiilor, face un cadou municipiului Slobozia. Prin respectivul act, ministerul trecea in proprietatea comunitatii lucrarile de investitii si utilajele aferente obiectivului "alimentare cu apa". Aceasta instalatie era parte componenta din proiectul de dezvoltare al Combinatului Chimic Slobozia, proiect care a fost abandonat din lipsa de fonduri. Costurile estimate ale retelei de captare si transport a apei de la Dunare se ridicau la vremea respectiva la suma de 114,5 milioane de lei, iar lucrarile erau deja demarate. Investitia a trecut gratuit in proprietatea comunitatii, fiind preluata in calitate de antreprenor general de catre Intreprinderea de Gospodarire Locativa Ialomita, botezata ulterior RAGCL, actualmente SC Urban SA. Noul beneficiar al lucrarii a"uitat" insa sa intocmeasca documente de predare-primire. Timp de trei ani s-a lucrat fara nici un fel de evidenta. In anul 1993, Primaria Slobozia preia acest obiectiv in proprietate. Un an mai tirziu, cind s-a ajuns la construirea statiei de captare, primaria a solicitat conducerii Amonil utilajele necesare, care-i apartineau de drept si care ramasesera in "custodia" respectivei societati. Amonil refuza sa cedeze gratuit utilajele, mizind pe lipsa actelor de proprietate. Legata de miini, primaria accepta sa cumpere ceea ce ii apartinea de drept. Investitia se derula cu bani de la bugetul central, iar necheltuirea fondurilor pina la sfirsitul anului aducea cu sine pierderea acestora. Directorul Ion Hanaru vinde blana ursului din padure pe bani buni La vremea respectiva, directorul Amonil era Ion Hanaru, actualul vicepresedinte al Consiliului Judetean. Pentru utilajele necesare instalatiei de captare a apei, respectiv niste motoare electrice si citeva celule, Ion Hanaru a pretins bani. Primarul Ioan Pinter sustine ca, sub presiune, a lansat comanda Amonil-ului pentru utilajele respective, sperind ca atunci cind va gasi hirtiile care atestau dreptul de proprietate al comunitatii problemele se vor rezolva. Numai ca lucrurile n-au decurs asa. Amonil a emis catre primarie facturi in valoare de 468 milioane lei. Primaria a refuzat sa achite, partile ajungind in instanta. Instantele au dat cistig de cauza Amonil, luind in considerare comanda lansata de primarie drept un contract comercial neonorat. In acest fel aproape o jumatate de miliard de lei a intrat din buzunarul public in buzunarul SC Amonil SA. Ajunsa la fundul sacului, Amonil nu a mai avut ce preda. Primaria a solicitat judecatoriei sa execute silit Amonil in baza ordinului 25/25.04.1990 al Ministerului Economiei Nationale, hirtie descoperita de functionarii primariei undeva in arhiva BRD, banca prin care se finantase investitia respectiva. Amonil s-a opus la executare, cele doua parti ajungind din nou in instanta. Desi Primaria Slobozia a cistigat, finalizarea investitiei nu s-a realizat. Alimentarea cu apa a orasului nu se poate face in ciuda sumelor mari investite, iar Amonil SA nu justifica utilaje in valoare de 3,8 miliarde lei, suma actualizata la nivelul anului trecut. Utilaje in valoare de 3,8 miliarde de lei s-au evaporat din ograda Amonil La data de 23 iunie 1999, Curtea de Apel Bucuresti, prin decizia civila nr. 1400 respinge contestatia la executare silita formulata de Amonil la data de 18 martie 1998. In luna august a acestui an, o comisie formata din reprezentanti ai primariei si Amonil inventariaza situatia obiectivului de investitii pentru a se stabili cu exactitate ce utilaje s-au predat si ce urmeaza sa mai primeasca primaria. Conform inventarului comisiei, utilajele pe care Amonil trebuia sa le predea valorau, in 1990, 14,4 milioane de lei. Pina la data efectuarii inventarului fusesera predate utilaje in valoare de 9,5 milioane de lei. Pentru ceea ce nu s-a mai putut restitui, primaria solicita despagubirea in bani. Utilajele disparute valorau 3,89 miliarde de lei. Utilaje inregistrate ca materiale consumabile La data de 8.05.1998, Directia Controlului Financiar de Stat a verificat modul in care Amonil a inregistrat in evidentele contabile investitia "Dezvoltare si Alimentare cu Apa a Municipiului Slobozia". S-a stabilit ca in perioada 1990-1993 utilajele respective au fost inregistrate in conturile "Utilaje in depozit" respectiv "Materiale si utilaje pentru investitii". Incepind cu 1.01.1994 utilajele au trecut in mod inexplicabil in contul "Materiale consumabile". Mai exact spus, utilaje in valoare de citeva miliarde au fost asimilate cu pixuri, coli de scris, garnituri sau suruburi. S-a mai constatat ca societatea nu a inregistrat in actele contabile decizia 25/1990 a Ministerului Economiei Nationale si nu a putut prezenta la control documentele de predare-primire a investitiei respective. In ciuda faptului ca s-au constatat mari nereguli, organul de control nu ia nici un fel de masura si nici nu se sesizeaza organele de cercetare penala. Municipalitatea propune sa compenseze valoarea ramasa de recuperat de la Amonil in servicii facute de societate comunitatii. Mai exact, furnizarea de apa calda menajera si agent termic catre populatie. Asta ar insemna fara indoiala bani, iar oamenii lui Tirlea nu par dispusi sa bage mina in buzunar. Si tacerea este un raspuns Primarul municipiului Slobozia, Ioan Pinter, ne-a declarat ca este dispus sa mearga pina la capat in aceasta chestiune, urmind sa depuna plingere penala impotriva conducerii Amonil pe care o acuza de neexecutarea unei hotariri judecatoresti definitive si irevocabile. Primarul sustine ca a incercat toate solutiile de conciliere pe cale amiabila, dar ca s-a lovit de reaua credinta a celor aflati in culpa. Directorul societatii Amonil, Dobrescu Victor, fie nu era in unitate, fie nu avea timp pentru presa. Nici vicepresedintele Consiliului Judetean, Ion Hanaru, nu a fost mai deschis la dialog. Cind l-am cautat la telefon pentru discutia promisa, Hanaru ne-a transmis prin intermediul secretarei ca nu are timp sa stea de vorba cu noi. MIHAI ENCIU Conjunctura favorabila pentru credite din piata europeana de capital Liber la imprumuturi Emisiunile de obligatiuni de stat lansate pe piata europeana de capital de tarile emergente din Europa centrala si de est ar putea fi insuficiente pentru investitori, arata analizele marilor banci de investitii. De altfel, bancherii incearca sa convinga corporatiile din zona ca piata imprumuturilor ar putea fi favorabila lansarii emisiunilor de obligatiuni, care ar putea avea rate de dobinzi mai mici, a declarat Stuart Young, director in Deutsche Bank, pentru publicatia "on line" Financial News. Piata europeana privata de capital va avea in acest an suficienta capacitate de absorbtie pentru emisiunile de obligatiuni lansate de tarile din Europa centrala si de est, existind chiar bani in surplus pentru inca prea putine emisiuni de bonduri anuntate, ne-a declarat Dan Pascariu, presedintele bancii Creditanstaldt Romania. "Evident, Romania poate obtine imprumuturi din piata de capital europeana, dar ramine de vazut la ce costuri se va intimpla acest lucru. Autoritatile de la Bucuresti vor trebui sa demonstreze ca reformele continua, stabilizarea macroeconomica este intarita si privatizarea va fi facuta intr-un ritm mai sustinut", a spus Pascariu. Insa "analizele corporatiilor financiare se vor fundamenta pe elementele pozitive ale economiei romanesti - cresterea exporturilor, a rezervei valutare si mentinerea cursului monedei nationale. Vor cintari insa greu in atribuirea ratingurilor stapinirea inflatiei si reducerea arieratelor", a observat Pascariu. Firmele romanesti nu pot avea un rating mai bun ca cel atribuit tarii In ce priveste oportunitatea marilor companii romanesti de a se imprumuta in acest an din piata privata de capital, care, iata, arata favorabil, Pascariu se declara rezervat. "Oricarei emisiuni de bonduri pe pietele financiare private i se ataseaza un rating, in functie de care se stabileste dobinda la care se va face imprumutul. Ori, este greu de presupus ca firmele romanesti, oricit de bune ar fi performantele lor economice, vor avea un rating mai mare decit cel atribuit tarii. Deci, chiar daca exista disponibilitati de fonduri pentru marile companii romanesti, eventual interesate in imprumuturi externe, nu cred ca acestea ar putea obtine banii la costuri mai mici decit cele la care se imprumuta Romania", spune Pascariu. In esenta, Romania va avea acces pe piata financiara privata europeana, de care s-ar putea folosi pentru a-si finanta deficitele, reducind astfel presiunea facuta de dimensiunile datoriei interne asupra dobinzilor din piata bancara, a inflatiei si a cursului de schimb, a spus Dan Pascariu. LIDIA MOISE 