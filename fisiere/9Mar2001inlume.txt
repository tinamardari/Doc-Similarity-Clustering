MachineLearning Un om de afaceri american face pe Internet Lobby pentru readucerea lui Rosapepe in Romania Diplomatii americani de cariera au constatat cu oarecare stupoare ca pe Internet exista o locatie prin intermediul careia un om de afaceri din California indeamna lumea sa faca lobby pe linga Casa Alba in vederea readucerii lui James C. Rosapepe in fruntea Ambasadei SUA din Romania, scrie cotidianul "Washington Post". Pagina de Internet a aparut in urma cu aproximativ o luna, dar a trecut neobservata pina de curind, cind oficiali de la Casa Alba si din cadrul Departamentului de Stat au inceput sa primeasca mesaje electronice identice de la diversi cetateni, cerind trimiterea lui Rosapepe inapoi la Bucuresti. Locatia, a carei adresa este omisa de ziarul american, publica o fotografie a lui Rosapepe (aceeasi cu cea din pagina Ambasadei SUA de la Bucuresti), un text in care lauda activitatea fostului ambasador si un alt text pe care doritorii il pot copia pentru a-l trimite autoritatilor de la Washington. O sursa din cadrul administratiei Bush a declarat pentru "Washington Post" ca sansele de readucere la Bucuresti a lui Rosapepe sint "slabe". Pe "pagina de lobby" exista o mentiune prin care se afirma ca initiativa "nu are nici acceptul, nici sprijinul lui J.C. Rosapepe". CONSTANTIN VLAD Rebelii albanezi au fost pusi pe fuga Soldatii americani au intrat in Macedonia Aproximativ 300 de soldati americani din forta internationala de pace din Kosovo (KFOR) au trecut ieri granita in Macedonia si au ocupat localitatea Tanusevci, aflata timp de citeva saptamini in miinile rebelilor albanezi, transmite France Presse. Operatiunea era pregatita de cinci zile, a declarat sergentul american Robert Smith, care a adaugat ca, in momentul in care au trecut frontiera, militarii KFOR se asteptau ca rebelii sa se afle inca in satul Tanusevci. Combatantii Armatei Nationale de Eliberare a albanezilor din Macedonia (UCK), la curent se pare cu iminenta acestei actiuni, au parasit localitatea in zorii zilei. Aceasta zona a fost teatrul mai multor confruntari intre rebelii UCK si fortele macedonene in ultimele zile, ceea ce a dat nastere temerii izbucnirii unui conflict armat in Macedonia. Aceasta este prima interventie a fortei de pace internationale din Kosovo in afara granitelor Serbiei, de la instalarea sa in zona in 1999. Surse militare de la Skopje au declarat ca, in noaptea de miercuri spre joi, in zona satului Tanusevci au avut loc schimburi de focuri intre rebeli si fortele macedonene, in urma carora insa acestea din urma nu au inregistrat pierderi de vieti omenesti. NATO autorizeaza revenirea sirbilor NATO a dat unda verde fortelor iugoslave pentru a se desfasura in zona de securitate din sudul Serbiei, la granita cu Macedonia, zona in care rebelii albanezi au fost extrem de activi in ultimele saptamini, relateaza France Presse. Fortele iugoslave, dotate cu armament greu, pot interveni in extremitatea sudica a zonei de securitate, Alianta anuntind ca este vorba de un prim pas in vederea desfiintarii acestui perimetru. Avind o lungime de 350 de kilometri si o latime de 5 km, zona de securitate, a fost instituita in iunie 1999 de catre NATO, in momentul intrarii in Kosovo a trupelor KFOR, din dorinta ca forta internationala sa nu intre in contact cu militarii sirbi. Potrivit unui comunicat al Aliantei Nord-Atlantice, in scurt timp trupele iugoslave vor primi permisiunea de a intra si in alte sectoare ale zonei de securitate. Bulgaria sprijina militar Macedonia Parlamentul bulgar a ratificat joi un acord de ajutor militar pentru Macedonia, incheiat miercuri seara intre autoritatile de la Sofia si cele de la Skopje. Continutul exact al acestui document, care se refera la livrarea de "munitie, echipamente si instrumente" este tinut secret de cele doua parti, dar primele camioane cu materiale materiale au si plecat ieri spre Macedonia. Ministrul bulgar al apararii, Boiko Noev, a declarat ca acest acord include livrarea a "sute de tone de material militar si de munitie", dar a precizat ca trimiterea de tancuri in zona nu face parte din intelegere. Premierul bulgar Ivan Kostov se afla, incepind de joi, intr-o vizita de doua zile in Macedonia. CAMELIA MUNTEAN Gigantii tutunului, in cirdasie cu mafiile Companiile producatoare creeaza chiar structuri mafiote pentru a favoriza vinzarea pe piata neagra a tigarilor Consortiul International al Jurnalistilor de Investigatii (ICIJ), parte a Centrului pentru Integritate Publica (CPI), o organizatie nonguvernamentala americana, a dat publicitatii la inceputul acestui luni un raport in care acuza trei dintre marile corporatii producatoare de tutun - British American Tobacco (BAT), Philip Morris si RJ Reynolds - ca incurajeaza structuri mafiote la nivel mondial, in privinta traficului ilegal cu tigarete. ICIJ a investigat timp de un an retelele traficantilor de tigarete din America de Nord, America Latina, Europa, Africa si Asia, constatind ca legaturile dintre companiile mentionate si traficanti sint atit de strinse incit structurile celor doua parti ajung sa se confunde. Edificator in acest sens este cazul lui Tommy Chui, fost director al BAT pentru relatia China si Taiwan. Chui trebuia sa compara, ca martor principal al acuzarii, in cadrul unui proces international privind traficul cu tigarete, intentat de Comisia Independenta Anticoruptie din Hong Kong, in 1993. Chui a fost rapit, torturat ritual, ucis prin strangulare si aruncat in apele unui port singaporez, cu citeva saptamini inainte de a avea sansa sa depuna marturie contra citorva dintre asociatii sai din China, Taiwan si Hong Kong, inclusiv BAT, referitor la o imensa retea de trafic clandestin cu tigarete. Valoarea profitului ilegal se ridica la peste 1,3 miliarde de dolari. Mai mult, marturia lui Chui trebuia sa lamureasca multe aspecte legate de relatia existenta intre corporatiile multinationale si structurile de tip mafiot - in acest caz cea mai notorie dintre organizatiile criminale din Asia, Triadele. Contrabanda apare in rapoartele interne ale gigantilor tutunului Marile companii producatoare de tutun au fost adesea acuzate de traficarea produselor lor prin intermediul gruparilor mafiote regionale, practic oriunde pe glob. Rapoarte interne, documente si marturii, precum si numeroase rapoarte guvernamentale arata ca BAT, Philip Morris si RJR au "orchestrat" retele de traficanti in Africa, Canada, China, Columbia, restul Asiei de sud-est, Europa, Orientul Mijlociu si Statele Unite, ca parte a strategiei lor de marketing vizind maximizarea profiturilor. Rapoartele interne (care apartin chiar firmelor in cauza) se refera la afacerile desfasurate pe aceasta piata neagra in termeni precum "datorii neachitate", piete "paralele", "comert general" sau "tranzit". Dar aceleasi documente adesea delimiteaza clar legalitatile si ilegalitatile asociate de activitatile comerciale proprii. Spre exemplu, un oficial al BAT scria, in 1989, catre asociatii companiei din Taiwan: "Cu privire la definitia tranzitului, aceasta acopera importul ilegal de marfuri din Hong Kong, Singapore, Japonia etc., pentru care nu a fost inca efectuata nici o plata". Replica la marirea accizelor Recurgind la aceste ilegalitati, companiile vizate au tintit, pe linga profit, un fel de compensare a taxelor tot mai mari percepute de guverne in domeniul comertului cu tigarete. Pretul oficial rezultat la vinzarea cu amanuntul este, dupa cum releva absolut toate statisticile in domeniu, principalul motiv pentru care oamenii renunta la fumat, situatie care nu putea sa-i lase indiferenti pe producatorii de tutun. De asemenea, s-a urmarit cistigarea de noi segmente de piata acolo unde exitau monopoluri impuse de stat, prin oferirea de marci de tigarete populare la nivel international, la preturi comparabile cu produsele locale. Rezultatul a fost o evaziune fiscala gigantica, la nivel global, care a devalizat vistieriile multor guverne, in special ale tarilor in curs de dezvoltare. Traficul cu tigari a mai alimentat si nivelul international al criminalitatii, atrasa de profituri grase si rapide, asigurate de o piata de desfacere constanta si de pedepsele mici acordate pentru contravenienti. Mai mult, oricit ar parea de curios, opinia publica nu este, in acest domeniu, de partea legii. "De fapt, daca vinzi tigari fara timbru, la preturi mai mici decit ale pietei, oamenii mai degraba te apreciaza. Iar daca esti prins, in practic toate tarile pedeapsa pentru traficul cu tigarete este substantial mai mica decit pentru traficul cu droguri sau alcool", a declarat Douglas Tweddle, de la Organizatia Mondiala a Vamesilor. Contrabanda cu tigari - o treime din volumul total al consumului Cine se ocupa de acest trafic dirijat? Mafia italiana, in Europa occidentala, gruparile mafiote locale in Europa de est, Triadele in Asia, cartelurile drogurilor in Columbia, mafia americana si bandele de motociclisti in America de Nord, mafia rusa in aproape tot spatiul fostei URSS si asa mai departe. Cum aceasta activitate nu poate fi desfasurata in absenta posibilitatii de "spalare" a profitului ilegal, ea implica si crearea unor "portite" (firme) specializate in domeniu. Pentru a da o dimensiune mai clara a fenomenului, trebuie citate statisticile care atesta ca aproape o tigareta din trei (30% din comertul de profil) se vinde "la negru". Profitul obtinut se cifreaza la multe miliarde de dolari anual. Aceasta imensa afacere este operata printr-o retea de companii off-shore si de institutii bancare, care adesea implica aceleasi rute si distribuitori. Mafiile rusa si italiana opereaza prin Cipru si Muntenegru. Cartelurile drogurilor din Columbia si mafia din SUA folosesc Aruba si Panama. Aceleasi nume si rute apar in traficul catre Canada si Europa. In Asia de sud-est, distribuitorii care traficheaza tigarete din Hong Kong spre China controleaza si comertul ilegal cu Filipine si Singapore. Intr-un proces federal civil pus pe rol anul trecut si aflat inca in desfasurare, statul columbian acuza marii producatori de tutun ca ajuta operatiunile de trafic cu tigari si de spalare a banilor - vizate direct fiind companiile BAT si Philip Morris. Statul italian are o adevarata suita de procese intentate retelelor mafiote care aduc in tara tigarete produse de Philip Morris si RJR, prin Albania, Cipru si Muntenegru. In Spania, cel putin o mare firma distribuitoare a produselor RJR este suspectata ca alimenteaza piata neagra, avind in plus legaturi cu traficul cu droguri. Conspiratie mondiala de tras in piept ICIJ sustine ca are dovezi ca oficiali RJR si lideri de grupari criminale americane s-au intilnit pentru a "dezbate" problema traficului cu tigarete in Canada, ca oficiali BAT iau mita pentru a aproviziona o retea apartinind Triadelor si ca Mafia italiana pare a se afla in posesia unei rezerve fara de sfirsit de tigarete Marlboro (Philip Morris). Confruntate cu aceasta situatie, mai multe state (Canada, Columbia, Ecuador, Uniunea Europeana - ca entitate - si multe dintre tarile sale membre) au intentat procese contra megacompaniilor producatoare de tutun. Dar acestea din urma si-au luat din timp masuri de precautie, si poate vor lua si masuri de combatere daca-si vor simti amenintate interesele. Inainte de a-si vinde divizia Operatiuni Internationale catre Japan Tobacco (si ea suspectata de afaceri necurate), in 1999, compania RJR i-a mutat pe oamenii-cheie din cadrul acesteia (in 1992) in Elvetia. Oficialii RJR responsabili cu traficul ilegal cu tigarete in Canada lucreaza acum in Europa sau Asia. BAT si-a transferat directia "tranzit" sub tutela "noii" firme "BAT International", cu sediul tot in Elvetia. Iar Philip Morris a comunicat recent ca ii va muta pe responsabilii cu operatiunile internationale, ati ghicit, in Elvetia, la Lausanne. Avocatul care reprezinta Uniunea Europeana si Columbia in procesul contra marilor producatori de tutun conchide, semnificativ: "Ne confruntam cu o mare conspiratie a traficantilor, din punctul de vedere al fabricantilor de tigari, al distribuitorilor lor, al celor care le spala banii; sint exact aceiasi oameni, facind acelasi lucru". CONSTANTIN VLAD Inundatii ucigase in Ucraina Sapte ucraineni si-au pierdut viata din cauza inundatiilor care au lovit regiunea Transcarpatia, din vestul Ucrainei, alte 13.000 de persoane fiind evacuate, transmite AFP. Inundatiile, provocate de ploile puternice din ultimele zile si de topirea zapezii, au afectat 200 de sate, 20.000 de case, 20 de poduri si 53 de kilometri de drumuri. Mai mult de 22.000 de membri ai echipelor de interventie au fost trimisi in zona sinistrata, pe care o va vizita in cursul zilei de astazi presedintele Leonid Kucima. (I.A.) Qian Fu, sclavii moderni Edecarii de pe riul Wu Jiang, un afluent al fluviului Yangtze, din provincia chineza Sichuan, au meseria ingrata de a trage ambarcatiunile contra curentului, pentru citiva banuti, asa cum au facut si stramosii lor timp de mii de ani. Edecarii pirpirii, barbati si femei, deopotriva, trag barcile in grupuri de pina la zece persoane, cu ajutorul unor odgoane. Asa cum se poate observa din instantaneul surprins de agentia Reuters, ei fac aceasta munca ingrata mai mult goi, pentru ca sint foarte saraci si oricum nu le pasa ca i-ar putea vedea cineva, fiind o zona izolata. Deputatii chinezi analizeaza in prezent un proiect pentru a deturna apa din Yangtze catre Fluviul Galben, care, in timpul verii, seaca inainte de a ajunge la mare. Proiectul, un vis neimplinit al lui Mao Zedong, va incepe anul viitor si va costa 17 miliarde de dolari. ISABELLA ALEXANDRESCU Flash 27 de eleve au murit cu onoarea nepatata Douazeci si sapte de eleve de la o scoala din Nigeria au pierit arse de vii intr-un incendiu produs in dormitorul comun in care fusesera incuiate pentru a fi impiedicate sa se intilneasca noaptea cu baietii de la o scoala din apropiere. Focul s-a declansat luni seara, la ora locala 22.30, in dormitorul comun de la liceul de fete din localitatea Gindiri, renumit pentru disciplina stricta impusa de conducere. (L.C.) Barbat gol, cadou de 8 Martie Citeva femei din Viena au avut parte, cu ocazia Zilei de 8 Martie, de un cadou in carne si oase. Postul de radio "Energy 104,2" a marcat Ziua Internationala a Femeii oferind ascultatoarelor fidele un premiu special: un barbat gol pusca. Acesta, un stripper ales pe sprinceana, chipes si plin de muschi, urma sa se prezinte la usa cistigatoarelor unui concurs radiofonic si sa le deretice prin casa in costumul lui Adam. Femeile maritate au avut grija sa fixeze ora de "curatenie" cind sotii erau la serviciu. (I.A.) Nationalistii croati din Bosnia, pusi la colt Inaltul reprezentant civil pentru Bosnia-Hertegovina, Wolfgang Petrisch, l-a demis miercuri pe membrul croat al presedintiei colegiale bosniace, Ante Jelavici, care este si presedintele principalului partid al nationalistilor croati din Bosnia, HDZ. Masura prevede ca Jelavici sa nu mai poata exercita nici o functie publica, si se aplica si altor trei lideri ai HDZ. Cei patru participasera activ la o conventie a croatilor din Bosnia, in cadrul careia a fost adoptata o hotarire privind crearea unei entitati independente, ceea ce ar fi dus la scindarea Federatiei croato-musulmane. (C.V.) Impuscaturi la cantina O eleva de 13 ani a fost ranita de o colega care a deschis focul ieri la cantina unui liceu catolic din localitatea americana Williamsport, statul Pennsylvania, in cel de-al doilea incident de acest gen petrecut in mai putin de o saptamina in Statele Unite. Eleva ranita, Kimberly Marchese, a fost atinsa de un glont in umarul sting, fiind transportata cu elicopterul la spital, in timp ce agresoarea, o adolescenta de 14 ani, Beth Bush, a fost arestata. Incidentul a survenit dupa o cearta intre cele doua colege de clasa, petrecuta la cantina scolii.(L.C.) Calugarita ucisa de un vampir O calugarita de 82 de ani a murit de frica dupa ce a primit vizita unui tinar, retardat, care i-a spus ca e vampir, relateaza AFP. Tinarul Gerardo Sosa, 27 de ani, a intrat in plina noapte intr-o manastire din localitatea argentiniana General Roca si a inceput sa deschida usile chiliilor strigind femeilor ingrozite ca e vampir. Socul a fost prea mare pentru una dintre ele, care a murit de inima. (C.M.) Concurs de urinat Britanicul Carl Rennie Davis, patronul unui local din localitatea Stourbridge, s-a gindit sa dea barbatilor un motiv sa petreaca mai mult timp la restaurant, oferindu-le posibilitatea de a organiza concursuri de urinat la wc, scrie "New Scientist". In fiecare teava de scurgere a pisoarelor, adaptate special pentru "competitie", Davis a instalat un sistem mecano-optic simplu, care permite determinarea distantei la care poate ajunge jetul de urina. Participantii urineaza pe o rotita care, "n functie de viteza cu care este invirtita de jet, aprinde un sir de luminite - cu cit jetul este mai puternic, cu atit se aprind mai multe luminite. Concursul este deschis si femeilor, dar ca spectatoare, ele putind urmari, gratie unui sistem de afisaj postat in bar, "evolutia" prietenilor lor plecati la "duel" in wc. ( C.V.) [17][pl.dll?rid=expresro] 