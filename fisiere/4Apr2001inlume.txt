 Jodie Foster, din nou gravida Jodie Foster (38 de ani), detinatoare a doua premii Oscar, a marturisit jurnalistilor americani ca e iarasi gravida si ca va naste in noiembrie. Primul ei copil, Charlie (3 ani), a fost adus pe lume in urma unei inseminari artificiale. Jodie a declarat ca abia asteapta sa nasca din nou, insa a refuzat sa spuna daca tatal celui de-al doilea copil este acelasi care a donat sperma pentru prima inseminare. "Eu si surorile mele ne-am nascut in zodia Scorpionului, in care va veni pe lume si viitorul meu copil", a adaugat vedeta. Actrita este bine cunoscuta pentru misterul in spatele caruia isi ascunde viata personala, mai ales in ultimii ani, dupa ce au aparut zvonuri conform carora ar fi lesbiana. LIVIU SERBANESCU Jennifer Lopez, agent FBI Cea mai in voga cintareata-actrita a momentului, Jennifer Lopez, a ajuns in situatia de a juca numai in filmele in care are chef. Asaltata de producatori, ea accepta doar scenariile care-i convin. Tocmai a renuntat sa o intruchipeze pe pictorita mexicana Frida Kahlo, intr-un film biografic, acceptind un rol mult mai spectaculos. Este vorba despre thriller-ul "Talking Lives", pe care regizorul Tony Scott il face la Warner Bros si in care Lopez va interpreta rolul unui agent FBI. Negocierile sint in curs de desfasurare, filmarile vor incepe la toamna si se spune ca frumoasa Jennifer va incasa pentru acest rol peste 10 milioane de dolari. Este de mentionat ca Lopez a fost preferata, in rolul agentului FBI, unor actrite precum Gwyneth Paltrow sau Cate Blanchett. (A.R.) Milosevici, pasibil de condamnare la moarte! Fostul presedinte iugoslav, Slobodan Milosevici, este pasibil chiar de pedeapsa cu moartea, a declarat ieri la Viena ministrul sirb de interne, Dusan Mihajlovici. "Exista indicii ca Slobodan Milosevici ar putea fi implicat in crime grave, pentru care Codul Penal prevede pedeapsa capitala. Ministrul a refuzat sa dea amanunte, afirmind ca nu poate lansa acuzatii pina la finalizarea unor investigatii in curs. Cu toate acestea, si Mihajlovici a fost de acord ca este "important din punct de vedere istoric ca procesul lui Slobodan Milosevici sa aiba loc la Belgrad, pentru ce a facut poporului". Pedeapsa cu moartea nu a fost abolita in Serbia, dar nu a fost aplicata in ultimii ani nici in cazurile extrem de grave. Desi singurele acuzatii care i-au fost aduse oficial lui Milosevici sint cele de abuz de putere si deturnare de fonduri, sint multe voci care il acuza ca a ordonat asasinate politice. Nu ne vindem ieftin tara Presedintele iugoslav, Vojislav Kostunica, se mentine ferm pe pozitie: el a declarat inca o data ca transferarea predecesorului sau, Slobodan Milosevici, la Haga, pentru a fi judecat de Tribunalul Penal International, este inacceptabila, transmite France Presse, citind un interviu acordat de liderul de la Belgrad cotidianului "The New York Times". "Trebuie sa fac unele compromisuri, dar exista o linie pe care nu pot sa o incalc", a spus Kostunica. El s-a declarat dispus sa colaboreze cu TPI, dar a subliniat ca, daca va fi necesar ca Slobodan Milosevici sa fie judecat pentru crime de razboi, este de resortul tribunalelor din tara lui sa se ocupe de proces. Cu toate acestea, intr-o conferinta de presa tinuta ieri la Belgrad, Kostunica si-a nuantat un pic pozitia, afirmind ca nu poate fi vorba de o "extradare automata" a lui Milosevici, adaugind ca procesul colaborarii tarii sale cu Tribunalul de la Haga este pe termen lung. In acest context, el a tinut sa adauge ca demnitatea nationala nu se poate vinde "pe un pumn de dolari". Referindu-se la cei 50 de milioane de dolari acordati luni de Statele Unite drept ajutor catre guvernul de la Belgrad, Kostunica a declarat ca acesti bani reprezinta o nimica toata, in comparatie cu cei 30 de miliarde de dolari cit au costat bombardamentele NATO, din 1999, asupra Iugoslaviei. ISABELLA ALEXANDRESCU Avionul american spiona cel mai bun distrugator chinez Avionul de supraveghere electronica apartinind marinei americane, care a efectuat duminica o aterizare fortata pe insula Hainan din sudul Chinei, era intr-o misiune de spionaj, fiind trimis in regiune pentru a studia unul dintre cele mai performante distrugatoare ale armatei chineze, o nava de fabricatie ruseasca, din clasa "Sovremeni", dezvaluie ziarul "Taipei Times", citind o sursa a serviciilor secrete taiwaneze. Potrivit acesteia, radarele militare taiwaneze au detectat aparatul EP-3 care efectua zboruri de recunoastere in jurul distrugatorului chinez la joasa altitudine si cu o viteza de aproximativ 250 de kilometri pe ora. Desi doua avioane de lupta chineze, decolate de la baza lor din provincia Guandong, au ajuns in regiune pentru a intercepta si alunga intrusul, avionul american nu a manifestat, initial, nici o intentie sa paraseasca zona. Avioanele chineze au incadrat aparatul american, insa nu au putut zbura la o viteza atit de redusa ca a avionului EP-3, care e echipat cu motoare turbopropulsoare. Incercind sa incetineasca prin efectuarea unei intoarceri, unul dintre cele doua avioane a lovit aparatul american si s-a prabusit in mare. Aceleasi surse afirma ca, dupa coliziune, avionul american a incercat sa paraseasca zona, insa a renuntat dupa ce celalalt avion a deschis focul. Pe de alta parte, autoritatile americane oferisera versiunea potrivit careia avionul EP-3 a fost puternic avariat in urma impactului, motiv pentru care a lansat un SOS si a decis sa efectueze aterizarea fortata. Duminica nu a fost pentru prima data cind un avion de supraveghere electronica de tipul EP-3 a incercat sa stringa informatii despre cea mai redutabila nava de lupta a marinei chineze, care reprezinta o amenintare majora pentru portavioanele americane, gratie dotarii cu rachete antinavale Sunburn. Presedintele chinez Jiang Zemin a cerut ieri Statelor Unite sa-si asume intreaga raspundere pentru incidentul de duminica si sa renunte la practica trimiterii de avioane de spionaj in teritoriul chinez. Militarii americani aveau ordin sa distruga aparatura de la bordul avionului EP-3 Echipajul avionului EP-3 avea ordin clar sa distruga, in asemenea circumstante, echipamentul ultrasecret aflat la bord, afirma surse din cadrul marinei americane, citate de cotidianul "Washington Post". Asemeni intregului personal implicat in transportul de echipament militar si documente secrete, cei 24 de membri ai echipajului aveau un plan secret de distrugere, care prevedea masurile ce trebuie luate in situatii de urgenta. Potrivit oficialului citat, echipajul ar fi avut suficient timp sa procedeze la distrugerea echipamentelor sofisticate si a datelor colectate inainte de aterizare pe insula chineza, si ar fi de asteptat sa o fi facut, din moment ce aveau acest ordin. In acest scop, ei dispuneau de grenade special concepute, dispozitive pentru stergerea memoriei computerelor, dar si de ciocane cu care sa farime aparatura sofisticata. Cel mai important punct este insa stergerea memoriei calculatoarelor, astfel incit chinezii sa nu afle ce date strinsese avionul si nici modul de functionare a aparatelor, care devin inoperationale fara computere. Potrivit expertilor, avioanele EP-3 pot intercepta orice tip de comunicatii si pot localiza orice post militar de comanda, instalatie radar sau radio ori orice alt tip de aparatura electronica in functiune. "Practic, un astfel de aparat trebuie doar sa survoleze coastele chineze si imediat vede cine e acasa si cine nu", a explicat acelasi oficial, citat de "Washington Post". LIVIA CIMPOERU Flash Clinton - "Prostul anului" Fostul presedinte american Bill Clinton a primit un premiu care nu ii va face deloc placere, el fiind declarat "Prostul anului", intr-un sondaj realizat de o firma de relatii publice, cu ocazia zilei de 1 Aprilie, care, in tarile anglofone, este cunoscuta drept "Ziua Prostilor". Clinton este considerat a fi "cel mai prost american", 85 la suta din cei intervievati fiind de parere ca fostul presedinte "s-a facut vinovat de ceva ridicol sau de o prostie" in timpul anului trecut. Scorul sau a crescut cu cinci puncte fata de anul precedent, cind, de asemenea, se afla in fruntea listei prostiei. Pe locul doi s-a situat actorul Robert Downey jr., urmat de reverendul Jesse Jackson, care a recunoscut recent ca are un copil in afara casatoriei. Presedintele Bush s-a clasat abia pe locul 12. (I.A.) Partid monarhist bulgar Disidentii care au parasit coalitia de centru-dreapta, aflata la putere in Bulgaria, au fondat un nou partid politic si au declarat ca spera sa il aduca in tara pe Regele Simeon al II-lea pentru alegerile care vor avea loc in Bulgaria in iunie. Partidul, fondat duminica, se numeste Uniunea Conservatoare EKIP si este condus de Hristo Biserov, fosta eminenta cenusie a UFD, care a fost dat afara din coalitia de guvernamint. "EKIP sprijina pe deplin vointa declarata a Maiestatii Sale, Regele Simeon al II-lea, de a face parte din viata politica a Bulgariei", se arata in comunicatul noului partid. (I.A.) Ministru trimis la saiba Presedintele Turkmenistanului, Saparmurat Niazov, i-a cerut recent numitului ministru adjunct al industriei si energiei sa efectueze un stagiu de trei luni intr-o uzina, abia dupa aceea demnitarul urmind sa poata fi considerat un adevarat lider in bransa, transmite AFP. Annaguli Giumaghilidzov urmeaza sa fie angajat, potrivit hotaririi presedintelui, ca "simplu expert" intr-una dintre uzinele de pe teritoriul acestei tari. Giumaghilidzov a fost numit in functia de viceministru pentru o perioada de proba de sase luni si in cazul in care va esua in noua sa misiune, va ramine fara loc de munca, potrivit avizului prin care i-a fost anuntata nominalizarea. (D.B.) Kremlinul a pus saua pe televiziunea NTV Cel mai important canal de televiziune independent din Rusia, NTV, cunoscut pentru atacurile sale la adresa Kremlinului, a trecut ieri sub controlul concernului Gazprom, controlat de stat, care s-a grabit sa numeasca sase reprezentanti ai sai in Consiliului de Administratie, compus din noua persoane. Gazprom detine inca din noiembrie anul trecut 46 la suta din actiunile NTV si a obtinut recent inghetarea a inca 19 la suta din actiuni, apartinind magnatului Vladimir Gussinski. Numirile au fost facute in cadrul unei adunari extraordinare a actionarilor, a carei legalitate a fost contestata de NTV. Presedintele Gazprom, Rem Viahirev, precum si directorul filialei Gazprom-Media, Alfred Koh, au intrat in Consiliul de Administratie al NTV, de unde a fost inlaturat Vladimir Gussinski, patronul grupului Media-Most, aflat in conflict deschis cu Kremlinul si care, la ora actuala, se afla in Spania, asteptind sa vada daca va fi extradat inapoi in Rusia. Director al NTV a fost numit un om de afaceri american de origine rusa, Boris Jordan, personaj implicat intr-o serie de privatizari frauduloase.(I.A.) Monitorul pentru orbi Agentia Nationala de Dezvoltare Spatiala a Japoniei (NASDA) a prezentat, in premiera absoluta, un monitor special conceput pentru nevazatori, care pot "citi" cu degetele informatia stocata intr-un calculator - text sau chiar imagini. "Ecranul" monitorului are 3.072 de "puncte" - mici orificii din care ies sau in care intra tot atitea "ace", care alcatuiesc litere in sistem Braille sau modeleaza contururi de obiecte. NASDA va incepe sa comercializeze noul tip de monitor pina la finele anului curent. (C.V.) Avionul din gradina Un avion Piper Aztec de patru locuri a acrosat ieri acoperisul unei case din localitatea britanica Shoreham, dupa care s-a prabusit in gradina, la citiva zeci de metri de o scoala primara si o statie de autobuz. In mod miraculos, pilotul a scapat nevatamat, cu doar citeva zgirieturi. Proprietara casei a scapat si ea ca prin minune, fiindca plecase sa-si ia copiii de la scoala cu cinci minute mai devreme decit de obicei. Pilotul, nevoit sa efectueze o aterizare fortata din cauza unor probleme la motorul avionului, incerca de fapt sa ajunga pe aeroportul din apropierea scolii, dar nu a reusit. (L.C.) In 1987, deprimat din pricina unui conflict cu Mihail Gorbaciov, Eltin a incercat sa se sinucida cu foarfecele Fostul presedinte rus Boris Eltin a incercat sa se sinucida in ziua in care a suferit cea mai apriga umilire politica din intreaga sa cariera, se afirma in cartea "Epoca Eltin", scrisa de citiva dintre colaboratorii sai apropiati, care il mai descriu drept un "democrat de conjunctura, minat de setea de putere". Potrivit cotidianului britanic "The Times", in 1987, Eltin a vrut sa se sinucida cu citeva ore inaintea unei intilniri importante cu liderul URSS, Mihail Gorbaciov, care dorea sa-l elimine din viata politica. "In dimineata zilei de 9 noiembrie 1987, Gorbaciov a fost informat telefonic ca Boris Nikolaevici (Eltin) a incercat sa-si ia viata. Pentru Gorbaciov, aceasta veste nu putea sa cada mai prost", se afirma in volumul scris, printre altii, de Iuri Baturin, Gheorghi Satarov, Aleksandr Livsit si Larisa Pihoia. Eltin, care era deprimat dupa o confruntare in Biroul Politic al partidului unde i se spusese ca viitorul sau politic este zero, s-a injunghiat cu un foarfece. La acea vreme prim-secretar al organizatiei de baza a Partidului Comunist Rus, fostul lider de la Kremlin ii infuriase pe superiorii sai pentru ca declarase razboi privilegiilor de care beneficia "nomenclatura" sovietica si pentru ca se plinsese public de lentoarea reformelor initiate de Gorbaciov, mergind pina la a ameninta ca demisioneaza din Politburo. Dupa tentativa de sinucidere, Eltin a participat totusi la sedinta respectiva, la care tot ce a putut face a fost sa asculte cum este mustruluit de conducerea partidului, in final fiind destituit. Dupa aceasta sedinta, Gorbaciov i-a declarat lui Eltin verde-n fata: "Nu-ti mai permit sa revii in politica". Inlaturarea lui Eltin a stirnit ingrijorare in Occident, ridicind temeri ca perestroika lui Gorbaciov intrase intr-o fundatura. Razbunarea lui Boris In cartea care va aparea la Moscova spre finele acestei luni se mai mentioneaza ca imediat dupa spectaculoasa sa revenire la putere, in momentul in care a devenit presedintele Rusiei, Eltin a vrut sa-i demonstreze lui Gorbaciov cine este "seful" si a organizat ceremonia de inaugurare in asa fel incit acesta sa fie umilit. "M-am gindit multa vreme cum sa fac sa ma asigur ca el vine sa-mi stringa mina, si nu invers. Am calculat si am facut citiva pasi catre el, pe podium, apoi m-am oprit. Atunci a trebuit sa vina catre mine", le-a zis Eltin colaboratorilor sai. Fostul presedinte al Federatiei Ruse este descris ca un caracter dificil, dar un supravietuitor innascut. El s-a silit sa bea cot la cot cu toti generalii din regiunea Moscova, in 1991, care l-au rasplatit cu sprijinul lor in timpul tentativei de lovitura de stat din 1993. CONSTANTIN VLAD Tratament care ucide copiii in chinuri Micuta Candace Newmaker, o fetita in virsta de 10 ani, din localitatea Golden, Colorado, a murit in urma unei sedinte de psihoterapie, in timpul careia fusese infasurata strins intr-o patura si lasata sa se sufoce, in ciuda faptului ca incepuse sa plinga si sa tipe ca nu mai poate respira, implorind sa i se dea drumul. "A spus de opt ori ca nu poate sa respire. De trei ori a cerut aer. A spus ca vomita si ca a facut pe ea. Dar acuzatii i-au replicat ca trebuie sa stea acolo, in voma si fecale, si n-are decit sa moara", a mentionat procurorul in deschiderea procesului intentat celor doi terapeuti considerati responsabili de moartea fetitei. Pentru ca nu se intelegea prea bine cu mama ei adoptiva, fata era supusa unui controversat gen de terapie, numit "renastere", infasurarea in patura reprezentind uterul din care ar fi trebuit sa se nasca, a doua oara, in noua familie. In loc sa renasca, fetita a facut stop cardiac si a murit la mai putin de 24 de ore de la cumplita sedinta de tratament. Ambii acuzati - Connell Watkins, 54 de ani, si Julie Ponder, 40 de ani - erau creditati ca specialisti in tratarea copiilor adoptati, desi tehnica lor nu este recunoscuta de nici o asociatie medicala. Alti doi angajati ai clinicii respective, precum si mama adoptiva urmeaza sa fie, de asemenea, judecati, pentru implicarea lor in moartea copilei. CONSTANTIN VLAD Americanii mor in zbor pe sania cu motor Unul dintre cele mai populare sporturi de iarna din Canada, cursa cu snowmobilul, s-a transformat in ultimii ani intr-o adevarata cursa a mortii, autoritatile canadiene fiind nevoite sa traga un semnal de alarma privind inmultirea fara precedent a accidentelor. Impatimitii acestui sport, in general tineri cu virste cuprinse intre 15 si 24 de ani, cad victime unei combinatii fatale de alcool, viteza excesiva si teren accidentat, "zburind" cu viteze de peste 120 de kilometri pe ora. "Total inconstienti si iresponsabili, posesorii de snowmobile abordeaza cu viteze excesive orice fel de teren, de la drumuri inzapezite si zone accidentate pina la suprafetele partial inghetate ale lacurilor, care pot ceda oricind sub greutatea vehiculului", spune Emile Therien, presedintele Consiliului canadian pentru siguranta. Din cauza prelungirii iernii, in acest an s-a inregistrat o crestere spectaculoasa a accidentelor, in special in statul Ontario, unde sint cei mai multi posesori de snowmobil. Daca bilantul anual mediu este de 95 de morti, anul acesta cifra aproape s-a triplat. In timpul sezonului rece, conducatorii de snowmobile se ciocnesc de caprioare, copaci si pereti de stinca. Insa cea mai periculoasa si inselatoare suprafata se dovedeste cea a lacurilor, care nu ingheata de obicei in intregime. In ultimele saptamini, doi tineri au fost striviti de o avalansa pe care au provocat-o cu snowmobilul, un barbat din Manitoba a murit inecat dupa ce a fost catapultat intr-un riu involburat, iar un baiat de 7 ani a murit dupa ce snowmobilul condus de tatal lui s-a izbit de un copac. Faptul ca vitezistii parasesc in mod frecvent pistele special amenajate ramine deci cauza principala a acestui adevarat "macel" printre fanii snowmobilului si aceasta face ca situatia sa fie la fel de tragica si in Statele Unite, unde numarul accidentelor inregistrate in acest sezon, care se incheie oficial la sfirsitul lui aprilie, a ingrozit autoritatile. Statele Minnesota si Alaska conduc in top cu cite 27 de morti fiecare, urmate de statul New York, cu 17 victime. LIVIA CIMPOERU "Trabant" funerar la jumatate de pret Sicriul din carton, izbavirea saracilor Comertul cu obiecte funerare, aflat in plina dezvoltare in Columbia dupa recenta serie de catastrofe care a lovit aceasta tara sud-americana, dispune de acum incolo de preturi care sfideaza orice concurenta, o data cu lansarea, de catre un pensionar, a unei fabrici care produce sicrie din carton, relateaza AFP. Ideea i-a venit lui Raul Duran, in virsta de 59 de ani, in timp ce asista la o inmormintare in Bogota. Fost inginer, actualmente pensionar, Duran a plecat de la ideea ca 80 la suta din columbieni sint saraci si nu au bani sa cumpere sicrie din lemn. Confruntata cu un razboi civil devastator, Columbia a inregistrat un bilant de 36.947 decese violente in 1999, dintre care 1.932 in rindul copiilor. Dintre acestea, 23.209 au fost cauzate de crime, 7.243 de accidente de circulatie, iar 2.089 de sinucideri, potrivit unui raport al Institutului de medicina legala. O afacere de succes Raul Duran n-a fost nevoit sa caute prea departe pentru a-si materializa inventia. De aproape zece ani, el are o fabricuta de producere a cartonului intr-un hangar din inima unui cartier rau famat din Bogota. Materialul folosit este o combinatie de carton reciclat, in proportie de 85 la suta, cu 15 procente de fibra naturala de pin, foarte dura, care confera soliditate cutiei. Pretul minim al unui sicriu din lemn de pin in Columbia este de 70 de dolari, pe cind tariful pentru un sicriu din carton produs de Duran se situeaza la jumatate, respectiv 35 de dolari. Sicriele din carton si-au dovedit soliditatea in urma efectuarii unor teste de rezistenta in cadrul carora au fost umplute cu 180 kg de nisip si manevrate ca in cazul unei inmormintari. Chiar inainte de a-si lansa inventia pe piata, Duran a fost asaltat de numeroase cereri, venite inclusiv din strainatate. El a fost vizitat de reprezentanti ai unor societati de pompe funebre din Mexic, Costa Rica si chiar din Statele Unite, unde cheltuielile de inmormintare sint enorme. LIVIA CIMPOERU Vederea prin limba Doi cercetatori americani, Paul Bach-y-Rita si Kurt Kaczmarek, de la Universitatea Wisconsin, au creat un dispozitiv care permite oricui ca, prin suctiune, sa perceapa imagini prin intermediul limbii, scrie "New Scientist". Botezat "unitate de afisare linguala" (TDU - Tongue Display Unit), aparatul consta intr-o retea de 144 de electrozi placati cu aur, acoperind o suprafata echivalenta cu un timbru mic. Intr-una din variante, TDU are atasate o camera video si un microprocesor care transmite, prin limba, informatii, catre creierul subiectului. Menit a conferi o mai mare abilitate in orientare persoanelor lipsite de vaz, dispozitivul poate fi, de asemenea, utilizat si de oameni cu vedere normala, cu handicap motor sau deloc, ca un fel de telecomanda pentru diverse aplicatii: televizor, computer, aparatura electrocasnica etc. Principiul de functionare se bazeaza pe faptul ca o foarte mare parte a cortexului cerebral este "dedicata" limbii, care este in acelasi timp un mediu foarte eficient pentru transmiterea de impulsuri electrice. In clipa de fata, TDU ofera utilizatorului informatii foarte simple, dar in viitorul apropiat el va putea servi, intr-o configuratie mult mai compacta si mai performanta, la aplicatii legate de activitati subacvatice sau la asistarea persoanelor care au simtul echilibrului deteriorat. CONSTANTIN VLAD Japonezii au pus la punct Detectorul de vinturi O echipa de cercetatori de la Institutul japonez Miteben Laboratories a inventat primul detector de flatulatii din lume, care ii va ajuta pe medici sa stabileasca daca sistemul digestiv al unor pacienti functioneaza, in cazul in care acestia nu pot comunica, transmite Ananova. Realizat in colaborare cu Spitalul Osaka Railway, dispozitivul de detectat gazele emise de oameni are marimea a doua pachete de servetele, avind un tub care este fixat pe partea interioara a coapsei pacientului. Detectorul va fi folosit in special in cazul pacientilor care au suferit operatii majore, in urma carora sint ametiti si revin mai greu la starea de constienta. Dispozitivul va fi lansat pe piata medicala japoneza la pretul de 200.000 de yeni (1.138 lire sterline).(L.C.) "Skycar" - masina zburatoare Masina viitorului, unul dintre visele indragostitilor de povesti SF, a devenit realitate. Botezat "Skycar" (Masina zburatoare), vehiculul a fost prezentat in cadrul expozitiei "Jucarii pentru oameni mari" si impresioneaza prin forma aerodinamica, prin cele cinci propulsoare cu care este dotat si prin interiorul care seamana cu o carlinga de avion. Creatorul bolidului zburator, californianul Paul Moller, si-a dedicat intreaga viata si a cheltuit mai mult de 50 de milioane de dolari pentru a-si vedea realizata inventia. "Skycar" are decolare verticala, poate sta suspendat in aer ca un elicoper si poate zbura in linie dreapta, ca orice alt aparat de zbor. Spectaculosul vehicul, care poate transporta pina la patru pasageri, are o autonomie de zbor de cinci ore si o viteza medie de 450 de kilometri pe ora. (I.A.) Avion de linie "aproape supersonic" Imediat dupa ce a anuntat ca renunta la planurile de dezvoltare a unui avion-mamut (747X, care ar fi urmat sa concureze cu megaaparatul A380 al rivalilor de la Airbus), compania Boeing a facut cunoscut ca va realiza, pina la finele acestui deceniu, un avion "aproape supersonic". Potrivit directorului diviziei comerciale a companiei, Alan Mulaly, noul aparat, va avea aproximativ aceeasi marime ca actualul Boeing 767 si va zbura cu o viteza de peste 1.000 de kilometri pe ora, dar sub valoarea Mach 1 (1.123 de kilometri pe ora). Pretul, capacitatea exacta si forma avionului sint inca obiecte de studiu, dar Mulaly a estimat ca, in mare, va fi un aparat bimotor, capabil sa transporte aproximativ 300 de persoane. Noul Boeing va traversa Atlanticul intr-un timp cu doua ore mai scurt decit celelalte aparate, cu exceptia avioanelor Concorde. (C.V.) Honda - Aripa de Argint Compania japoneza "Honda", cel mai mare fabricant de motociclete din lume, a anuntat joi ca va lansa pe piata interna si pe cea europeana un maxiscuter, prevazut cu un motor de 600 centimetri cubi, botezat "Silver Wing" - "Aripa de Argint". Spre deosebire de alte produse de gen, scuterul va fi comercializat mai intii in Europa si abia apoi, peste citeva zile, in Japonia. Initiativa reflecta cererea crescinda de scutere puternice pe pietele nipona si europeana, mai dornice de acest gen de motorizare decit cea americana. Alfie, calutul fotbalist, dribleaza si sare la centrari Calutul Alfie, din Marea Britanie, a primit recent in dar o minge, dupa ce stapina lui a observat cu stupoare ca poate sa joace fotbal. Sue Okey a ramas intr-o zi cu gura cascata urmarindu-l pe Alfie, timp de zece minute, cum dribleaza o minge pe care a gasit-o prin grajd. Calutul fusese consemnat in grajd din cauza epizootiei de febra aftoasa si, din plictiseala, a inceput sa invirta mingea si sa dea cu piciorul in ea. Okey spune ca Alfie a inceput sa dribleze mingea mai intii cu botul, iar apoi a reusit extraordinara performanta de a da cu capul in balon. Daca-i arunci mingea, Alfie ii da o lovitura puternica cu fruntea, alearga dupa ea si incearca s-o controleze cu copitele. Desi stie ca-i place, stapina lui nu-l prea lasa sa bata mingea, de teama ca si-ar putea scrinti picioarele. (L.C.) Un roman, serif in Miami El refuza sa comenteze profesionalismul politistilor romani, din moment ce aici pina si preotii sint corupti Dupa ce a fugit din tara, la inceputul anilor 70, si s-a inrolat in trupele americane din RFG, Filep Peter a urmat cursurile unei academii de politie din Florida Acum, el este ajutor de serif in Miami, fiind mindru de unforma pe care o poarta In citeva rinduri, lupta pentru apararea legii americane era sa il coste chiar viata Mureseanul se abtine sa comenteze profesionalismul politistilor romani considerind ca nu are rost atita timp cit la noi exista preoti corupti Inrolat in US Army Filep Peter, un muresean get-beget, nascut in comuna Singiorgiu de Mures, nu s-a gindit niciodata ca va ajunge sa imbrace uniforma de politist si sa jure credinta sub drapelul Statelor Unite ale Americii. Dar a ajuns. In anii 70, perioada in care tinarul muresean isi vedea de studiu si cind nimic spectaculos nu parea ca ii va schimba cursul vietii, el fiind student si membru U.T.C., fiind un tinar model, lui Peter i s-a permis, in 1972, sa plece intr-o excursie pe tarim britanic. La intoarcere spre Romania, impreuna cu doi prieteni din Bucuresti, a profitat de o scurta halta in Frankfurkt si s-a facut "pierdut" in Germania. Pentru ca era cea mai la indemina posibilitate, cei trei fugari s-au inrolat in trupele americane dislocate in fosta RFG. Aici, ei au invatat militarie, dupa care au ajuns in SUA, in Divizia 52 a US Army, unde au mai activat timp de opt luni. Cu solda pentru perioada petrecuta in fortele armate americane, cei trei tineri si-au permis sa se inscrie la diferite universitati, Filep Peter optind pentru Tampa Police Academy, scoala pe care a absolvit-o in 1979. De la impaiat animale, la gloante si mafioti Primul loc de munca al lui Filep Peter pe tarim american a fost cel de la Muzeul de Stiinte ale Naturii din Hillsborough. Aici, el se ocupa cu impaiatul animalelor, ducind astfel mai departe traditia de trei generatii a familiei sale, recunoscuta pentru acest mestesug in zona Muresului. Cariera de politist a inceput-o inca inainte cu un an de a primi diploma, in 1978, cind a fost angajat ca ajutor de serif in Hillsborough County-Florida. In momentul de fata, Filep Peter este ajutor de serif-sergent in Miami Florida. El recunoaste ca munca de aparator al legii in SUA, dar mai ales in Miami, teatrul unui intens trafic cu arme, droguri si carne vie, este destul de riscanta. In citeva rinduri, seriful muresean a facut "cunostinta" cu gloantele raufacatorilor de peste Ocean, acestea fiind episoade despre care insa vorbeste cu greu. "La noi este o regula, si anume, ca nici un politist nu face declaratii presei, chiar daca a dat dovada de eroism intr-o actiune. Cei care o fac sint numiti lasi de tovarasii lor de arma", povesteste Filep. Un alt aspect al acestei regului, care explica relatia politistilor americani cu mass-media, este acela ca seriful unui oras trebuie sa isi faca o imagine cit mai buna, el fiind numit de catre primar. Ranit in misiune Cel mai grav "accident de munca" suferit de Peter s-a petrecut in 1990. Pina la urma, el s-a last convins si a fost de acord sa povesteasca cititorilor nostri cosmarul pe care l-a trait in acea seara, in urma cu 11 ani. "Am primit un apel prin statie sa intervenim la o cearta in familie. Parea o interventie banala, o simpla formalitate insa, cind am ajus la fata locului, lucrurile stateau cu totul altfel. Sotul, impreuna cu trei prieteni de-ai sai, se certa cu sotia pentru ca nu se intelegeau asupra unei sume de bani, provenita dintr-o afacere cu droguri, care trebuia impartita. Cind au observat ca am parcat masina pe trotuarul din fata casei au deschis focul asupra noastra. Ne-am ascuns dupa portierele masinii, insa gloantele lor si-au atins tinta. Colegul meu a fost impuscat in rinichi, iar eu in picior. Intre timp am cerut intariri insa acestea au sosit destul de tirziu. Seara m-am trezit pe patul de spital, iar abia apoi am aflat cum am fost salvat o data cu venirea celorlalte echipaje". Mureseanul, care acum apara ordinea si legea americana, se abtine sa povesteasca despre profesionalismul colegilor sai de arma din Romania spunind doar ca "atita timp cit aici exista preoti corupti, nu mai are rost sa vorbim despre restul". DRAGOS BARDOSI [37][pl.dll?rid=expresro] 