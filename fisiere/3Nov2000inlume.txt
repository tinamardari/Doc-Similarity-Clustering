 Fata rea s-a facut buna Drew Barrymore s-a maritat Actrita Drew Barrymore (25 de ani), care a devenit vedeta la numai 7 ani cu rolul din pelicula "E.T.", s-a cumintit, in sfirsit. Ramine de vazut pentru cit timp. Nonconformista fina a regizorului Steven Spielberg, descendenta dintr-o veche familie de actori, s-a maritat saptamina trecuta cu colegul ei de breasla Tom Green, cu care locuia de ceva timp. Si spunem ca s-a cumintit pentru ca a facut multe boacane la viata ei. Pe la noua ani s-a imbatat la o petrecere, la 10 ani s-a apucat de fumat, si la 12 ani, cind deja se droga, a vrut sa se sinucida, taindu-si venele. La 13 ani a urmat un tratament de dezintoxicare, la 14 ani si-a publicat autobiografia, o carte intitulata "Decaderea unei fetite", iar la 15 ani s-a rupt de casa parinteasca. La 17 ani a pozat prima oara dezbracata pentru o revista, apoi s-a maritat cu actorul Jeff Thomas, de care insa a divortat imediat. In 1995 a aparut goala in "Playboy" si a produs multe scandaluri prin baruri si in cercurile in care se invirtea. In ultimul timp, ea a avut mari probleme cu silueta. Insa in loc sa tina cura de slabire ca alte vedete, a angajat niste specialisti in calculatoare care i-au "modelat" corpul pe film, de juri ca nu e nimic trucat. TRAIAN BANICA Convorbiri israelo-palestiniene "pecetluite" cu masina-capcana Armistitiul a sarit in aer La citeva ore dupa incheierea unui acord privind incetarea ostilitatilor, un atentat cu bomba a zguduit Ierusalimul Israelienii si palestinienii au ajuns ieri la un acord de incetare pentru cel putin o luna a violentelor din teritoriile palestiniene, a anuntat ieri biroul de presa al premierul Ehud Barak, citat de AFP. In cursul unei reuniuni ce a avut loc in Fisia Gaza, in noaptea de miercuri spre joi, ministrul israelian al cooperarii regionale, Shimon Peres, si presedintele Autoritatii Nationale Palestiniene, Yasser Arafat, s-au pus de acord asupra adoptarii anumitor masuri pe baza acordului de pace de la Sharm el-Sheik, menite sa duca la relansarea cooperarii in privinta securitatii si a incetarii violentelor si provocarilor. In cursul aceleiasi reuniuni, ambele parti au stabilit un calendar pentru a pune capat violentelor si s-au angajat sa actioneze pentru normalizarea relatiilor. In termenii acordului, daca in decurs de doua zile nu vor mai fi trase focuri de arma, se va crea o situatie noua, care va permite normalizarea relatiilor, ridicarea blocajelor militare, libera circulatie in teritoriile palestiniene si reluarea negocierilor de pace, a declarat ieri Shimon Peres. In conformitate cu acest acord, armata israeliana a anuntat ieri ca a ridicat in totalitate blocajele impuse in jurul principalelor orase palestiniene din Cisiordania. Organizatiile radicale palestiniene resping armistitiul Cu toate acestea, miscarea integrista Jihadul islamic a relansat ieri apelurile la continuarea Intifadei si a operatiunilor militare impotriva Israelului. Mai mult decit atit, gruparea a cerut palestinienilor sa faca din ziua de vineri "o zi a furiei, a rezistentei pentru a demonstra dusmanului forta si unitatea luptatorilor nostri". La rindul ei, miscarea integrista islamica Hamas a anuntat ca Intifada va continua in ciuda acestui acord, declarind ca orice intelegere care nu pune capat ocupatiei nu este considerata suficienta. De asemenea, cele doua principale factiuni componente ale Organizatiei pentru Eliberarea Palestinei (OEP), respectiv Frontul Popular de Eliberare a Palestinei (FPLP) si Frontul Democratic de Eliberare a Palestinei (FDLP), au anuntat ieri intr-o declaratie comuna, data publicitatii la Damasc, ca "Intifada va continua, iar confruntari violente vor avea loc zilnic in teritoriile palestiniene, in Cisiordania, Gaza si Ierusalim. "Refuzam sa revenim la negocieri pe baza acordurilor de la Oslo asupra autonomiei palestiniene", se arata in document. Confruntarile continua si dupa armistitiu Desi acordul israelo-palestinian asupra incetarii violentelor a inceput de ieri sa se traduca pe teren, violentele din teritorii nu au incetat, un palestinian fiind ucis in cursul diminetii. Khaled Mohammad Ahmad Riziq, in virsta de 17 ani, a fost ucis in timpul confruntarilor dintre manifestantii palestinieni si soldatii israelieni in satul Hismeh, in apropiere de Ierusalimul de Est. Potrivit unui post de radio militar, tinarul a fost atins de gloante de cauciuc. LIVIA CIMPOERU Ultima ora: Atentat cu masina-capcana la Ierusalim Un automobil-capcana a explodat ieri dupa-amiaza intr-un cartier comercial foarte aglomerat din Ierusalimul de Vest, facind cel putin doi morti si 11 raniti, potrivit unor surse ale politiei. Aceleasi surse sustin ca victimele sint chiar soferul masinii-capcana si un complice al acestuia. O enorma trimba de fum negru se ridica deasupra locului deflagratiei, in timp ce zeci de ambulantele se indreptau cu viteza spre locul atentatului sinucigas. Explozia a avut loc intr-o zona comerciala foarte aglomerata de linga piata Mahane Yehuda, scena mai multor atentate petrecute in trecut. Israel Radio citeaza un martor care a declarat ca politia a considerat masina suspecta inca de cind vehiculul se deplasa spre locul atentatului si a dat-o in urmarire. Din nefericire, fortele de securitate nu au apucat sa actioneze, masina explodind in timp ce politistii israelieni erau angajati in urmarirea vehiculului suspect. Polonia si Romania: aceleasi probleme, aceleasi solutii, rezultate diferite Primita deja in NATO si cu sanse incontestabile de a adera la Uniunea Europeana printre primii, Polonia are multe de oferit ca exemplu Romaniei in acest sens, dar se confrunta cu aceleasi greutati ca si autoritatile romane in ceea ce priveste domenii ca restructurarea armatei sau reforma agricola, unul dintre cele mai slabe dosare pentru integrarea in UE. Intregrare in NATO cu ajutorul vecinilor Dupa ce Polonia, in 1999, a deveni membra NATO, doua natiuni, Danemarca si Germania, i-au sarit in ajutor pentru a o ajuta sa creeze verigile necesare functionarii acestei tari in interiorul Aliantei Nord-Atlantice. Una dintre acestea, mindria armatei poloneze, este Cartierul General al Corpului Multinational pentru zona de nord-est, cu sediul la Szczcecin. Principalele formatiuni care functioneaza aici sint Divizia daneza, Divizia a 14-a germana si Divizia a 12-a poloneza, care colaboreaza de ani buni pe baze bilaterale sau trilaterale. Indatoririle acestui nou Corp este asigurarea apararii colective a teritoriului NATO, inclusiv a apararii Danemarcei, Poloniei si Germaniei conform articolului 5 din tratatul de la Washington, contribuirea la rezolvarea crizelor si desfasurarea de operatiuni umanitare, de salvare si in caz de dezastre. Pe de alta parte, Marina poloneza are ambitia de a deveni principala forta navala a NATO in Marea Baltica. Munca de reforma interna a debutat chiar din 1990, incepind cu sistemele de antrenament, tactica si standardizare a comunicatiilor, adaptare a bazelor navale si aeriene si, extrem de important pentru armata poloneza in ansamblul ei, invatarea limbii engleze. Marina poloneza consta din 158 de nave de razboi si asistare si 80 de avioane in serviciu, inclusiv elicoptere. Polonezii si-au insusit "parolele" integrarii: PHARE, SAPARD, ISPA Eforturile sint sustinute si in ceea ce priveste intrarea cit mai rapid in Uniunea Europeana. Pentru a se pune la punct cu adoptarea cantitatii enorme de legislatie europeana, una dintre principalele conditii impuse de europeni, Polonia a creat o comisie parlamentara speciala deoarece, pina in 2001-2002, mai sint de adoptat 180 de legi si sint necesare cai rapide pentru procedurile legislative. Sprijinul financiar este in crestere, in cadrul acelorasi programe ca si in Romania, PHARE, SAPARD si ISPA, fiind alocata suma de 900 de milioane de euro incepind cu acest an. In ceea ce priveste atitudinea opiniei publice fata de integrare, entuziasmul este in scadere: de la peste 70 la suta in 1997, la 50 la suta in acest an. Investitii straine de noua miliarde de dolari intr-un an 70 la suta din investitiile directe, care sint in crestere, provin din statele Uniunii Europene, cu Franta ca principal investitor, urmata de Italia, Germania si Statele Unite. Anul trecut au existat investitii straine de noua miliarde de dolari, iar autoritatile de la Varsovia se asteapta ca acestea sa creasca inca si mai mult dupa integrare. IMM-urile sint considerate in Polonia ca fiind "motorul" economiei, existind peste doua milioane de astfel de intreprinderi mici si mijlocii, unele compuse chiar dintr-o unica persoana, in conditiile in care din 8.500 de intreprinderi de stat in 1990, au mai ramas doar 2.500 in prezent, restul fiind privatizate sau dind faliment. ISABELLA ALEXANDRESCU Ofensiva Bulgariei pentru ridicarea vizelor da rezultate Presedintele parlamentului bulgar, Iordan Sokolov, a lansat miercuri un apel catre omologii sai francez, belgian si german sa sprijine cererea de suspendare a vizelor de intrare in tarile Uniunii Europene pentru cetatenii bulgari, transmite AFP. In scrisorile adresate presedintilor parlamentelor din Franta, Belgia si Germania, Iordan Sokolov i-a invitat sa "exercite marea lor influenta pentru ridicarea obligativitatii vizelor pentru bulgari". Intr-un comunicat dat publicitatii ieri de autoritatile de la Sofia se arata ca Franta se declara in favoarea scoaterii Bulgariei de pe "lista neaga" a vizelor, dupa cum a asigurat ministrul francez de externe Hubert Vedrine in cadrul unei scrisori adresate omologului sau, Nadejda Mihailova. Depesa ministrului francez aminteste si un mesaj anterior al presedintelui Jacques Chirac, care apreciaza ca "mentinerea Bulgariei pe aceasta lista pare intr-adevar neconforma cu statutul de tara candidata la integrarea in Uniunea Europeana". Bulgaria acuza UE de discriminare Prezenta Bulgariei pe "lista neagra" a tarilor ai caror cetateni au nevoie de vize pentru a intra in Uniunea Europeana este un semn al tratamentului discriminatoriu la care sint supusi cetatenii bulgari, a declarat miercuri, la Sofia, negociatorul-sef pentru aderarea Bulgariei la UE, Vladimir Kisiov, citat de BTA. Oficialul bulgar si-a exprimat convingerea ca ministrii justitiei si de interne ai tarilor membre UE, care urmeaza sa se reuneasca pe 30 noiembrie pentru a examina recomandarea Comisiei Europene privind desfiintarea obligativitatii vizelor pentru cetatenii bulgari si romani, vor lua o decizie corecta, astfel incit anul viitor cetatenii bulgari sa poata calatori liber in Europa. LIVIA CIMPOERU Agentia Nationala de Securitate si-a ales conducerea Prima reuniune a Agentiei Nationale de Securitate, organism care se ocupa cu securizarea informatiilor legate de relatia Romaniei cu NATO, reuniune prezidata de secretarul de stat in MAE, Mihai-Razvan Ungureanu, a avut loc ieri, cu participarea unor responsabili de seama din SRI, SIE si MApN. In cadrul acestei intilniri, a fost fixat calendarul actiunilor pe urmatoarele luni si a fost stabilita conducerea ANS. Director executiv este Ovidiu Dranga, seful Directiei NATO si probleme strategice din ministerul de externe, iar din consiliul de coordonare fac parte Mircea Gheordunescu, director adjunct SRI, Constantin Rotaru, director adjunct SIE si seful Directiei Generale de Informatii a Apararii din MApN, general de corp de armata Gheorghe Rotaru. Consiliul are ca atributie adoptarea de hotariri prin consens, care vor fi puse in practica sub autoritatea presedintelui ANS. Ieri a fost ales si un consiliu consultativ, care se va ocupa de probleme tehnice specifice si va ajuta consiliul coordonator. Din el fac parte reprezentanti ai ministerelor si agentiilor guvernamentale. Presedintele ANS a declarat ca spera ca ANS sa poata functiona pina la sfirsitul lunii noiembrie. In ceea ce priveste componenta consiliului de coodonare, el a explicat ca membrii acestuia se pot schimba in functie de algoritmul politic, dar ca acest fapt nu va impiedica activitatea ANS. ISABELLA ALEXANDRESCU Flash Iugoslavia si-a reintrat in drepturi la ONU Adunarea Generala a ONU a votat miercuri, in unanimitate, admiterea Iugoslaviei ca nou stat membru, la opt ani dupa ce Belgradul a fost exclus din diplomatia internationala ca urmare a folosirii fortei in impiedicarea destramarii fostei Federatii iugoslave, transmite Reuters. In mijlocul aclamatiilor, Adunarea Generala a adoptat rezolutia prezentata de Uniunea Europeana si sustinuta de 70 de tari, care recomanda admiterea in ONU a Republicii Federale Iugoslavia, formata din Serbia si Muntenegru. Prin acest gest, ONU a recompensat poporul iugoslav pentru faptul ca "s-a debarasat de dictatura" fostului presedinte Slobodan Milosevici, a declarat ambasadorul francez Jean-David Levitte. Declarind evenimentul drept "un moment istoric", trimisul presedintiei iugoslave a urmarit cu satisfactie cum drapelul rosu, alb si albastru al Iugoslaviei a fost arborat in fata sediului ONU, de la New York. Garda de onoare a ONU a coborit si a impaturit cu grija drapelul fostei Republici Socialiste Federative Iugoslavia, inaltat pe vremea lui Iosip Broz Tito, care avea aceleasi culori, insa si o stea rosie in centru.(L.C.) Statia Spatiala Internationala a primit primii oaspeti Racheta Soiuz TM-31, avind la bord un echipaj ruso-american, a reusit ieri sa se cupleze cu Statia Spatiala Internationala (ISS), a anuntat joi Centrul rus de control al zborurilor spatiale (TSOUP), citat de agentiile internationale de presa. Echipajul, compus din astronautul american William Shepherd si cosmonautii rusi Iuri Ghizdenko si Serghei Krikalov, a patruns in interiorul statiei orbitale, unde urmeaza sa stea o perioada de 117 zile. (C.V.) Republica Moldova: Alegeri prezidentiale pe 1 decembrie Parlamentul de la Chisinau a fixat ieri pe 1 decembrie data alegerilor prezidentiale in cadrul scrutinului indirect, conform reformei constitutionale din 5 iulie si amendamentului facut la legea electorala in luna septembrie, transmite AFP. Aceste reforme stipulau ca presedintele Moldovei va fi ales de acum incolo de catre parlament cu o majoritate de trei cincimi, renuntindu-se la sufragiul universal direct. Moldova este prima din republicile Comunitatii Statelor Independente care isi aleg presedintele prin sufragiu indirect. Mandatul actualului presedinte Petru Lucinschi - care s-a opus acestei reforme - se incheie pe 15 ianuarie 2001. Lucinschi a anuntat saptamina trecuta ca nu va candida pentru un nou mandat. (L.C.) Stomacul grasilor are "mintea" inceata Oamenii grasi au "cistigat" foarte mult in volum pentru ca stomacurile lor sint "mai incete" in ceea ce priveste transmiterea semnalelor catre creier, scrie cotidianul britanic "The Daily Star". Cercetatorii de la Universitatea Florida au descoperit ca stomacul unei persoane cu greutate normala transmite spre creier semnalul ca este plin in aproximativ 10 minute, ceea ce il determina pe "posesor" sa inceteze a minca. Pe de alta parte, la grasi, semnalele emise de stomacul plin spre creier ajung dupa cel putin 14 minute, intirziere care atrage dupa sine o crestere in greutate inca si mai mare. (V.B.) Oamenii de stiinta britanici nu inteleg de ce Pinguinii se dau pe spate cind vad elicoptere Oamenii de stiinta britanici, in colaborare cu specialisti ai Marinei si Aviatiei Militare Regale, vor incerca sa desluseasca misterul pinguinilor din Insulele Falkland, care se afla in pericol de disparitie, pentru ca... se uita dupa elicopterele care zboara pina ce cad pe spate, scrie cotidianul "The Daily Telegraph". Coordonatorul studiului, dr. Richard Stone, de la Centrul Britanic de Cercetari Antarctice, a citit mai multe rapoarte intocmite de ofiteri britanici care au survolat aceste insule din Atlanticul de Sud, dar se declara sceptic in ce priveste comportamentul pinguinilor. "Ma tem ca e doar un mit urban. Aparatele de zbor au efecte asupra pinguinilor, dar nu pina la a face pasarile sa cada pe spate", afirma Stone. Cu toate acestea, numerosi aviatori sustin ca au vazut pinguinii cazind pe spate aproape de fiecare data cind au trecut pe deasupra lor. Simpaticele pasari risca sa fie afectate nu de cazaturile propriu-zise, ci de faptul ca femelele care clocesc si pica pe spate uitindu-se dupa elicoptere sau avioane dezvelesc ouale, reducind dramatic sansele de a duce la bun sfirsit clocirea oualor. TITI STRECHEANU Castrarea, cel mai eficient tratament al cancerului la prostata Castrarea chirurgicala este cea mai eficienta si ieftina metoda de tratare a cancerului la prostata, insa este prea putin probabil ca ea sa fie si cea mai populara in rindul barbatilor care sufera de aceasta afectiune, a comunicat o echipa de cercetatori canadieni, britanici si americani. Studiul realizat de aceasta echipa internationala a aratat ca vietile pacientilor castrati au fost nu doar mai lungi, ci si mai bune calitativ. Cancerul la prostata se situeaza pe locul doi in topul mortalitatii cauzate de neoplasme in SUA si alte tari puternic industrializate, dupa cancerul pulmonar. Totusi, el este facil de tratat cu conditia sa fie depistat in stadiul incipient, pentru ca, o data dezvoltat si raspindit in organism, este incurabil. Intrucit este un tip de cancer legat de hormoni, eliminarea hormonilor masculini prin castrare ii poate incetini raspindirea, permitind astfel pacientilor sa traiasca o viata mai lunga si mai ferita de neplacerile cauzate de "furtunile hormonale".(C.V.) La 1,5 milioane de dolari, Cea mai veche si mai mincinoasa enciclopedie din lume In Marea Britanie a fost scoasa la licitatie una dintre cele mai vechi enciclopedii din lume, o carte care pretinde ca ar putea oferi raspunsuri la cele mai aprige intrebari exprimate de cele mai luminate minti din lume, scrie cotidianul britanic "The Daily Mirror". Tiparita acum mai bine de 700 de ani, cartea "Izvorul Tuturor Stiintelor", una dintre cele mai bine vindute aparitii editoriale din ultimii 150 de ani, ar putea parea cititorului contemporan o creatie stiintifico-fantastica extrem de comica. "Oamenii de stiinta" care au redactat "Izvorul Tuturor Stiintelor", in secolul al XIII-lea, sub coordonarea carturarului francez Jean-Pierre din Lyons (care pretindea a fi posesorul "cunostintelor divine, dictate lui Noe de catre un inger, dupa indicatiile lui Dumnezeu") sustin ca "pasarile pot zbura pentru ca aerul este fierbinte si inmiresmat", si ca, atunci cind o persoana moare, singele acesteia "se scurge inapoi in riurile, marile si oceanele din care a provenit". De mentionat ar fi ca, potrivit aceleiasi surse, "lumea este la fel de larga pe cit este de inalta". CONSTANTIN VLAD Medicii americani au stabilit ca Pisica neagra chiar aduce ghinion! Superstitiile legate de pisicile negre nu sint pe de-a-ntregul lipsite de temei, ele chiar poarta ghinion unor anumite persoane, scrie prestigiosul saptaminal "New Scientist". Doctorul Shahzad Hussain si colegii sai de la Spitalul Long Island College, din New York, au rugat 321 de subiecti suferinzi de diferite forme de alergie si posesori de pisici sa descrie felul in care arata felinele lor si severitatea simptomelor propriei alergii. Surprinzatorul rezultat al studiului a fost ca persoanele care aveau pisici negre sau cu blana de culoare inchisa erau de patru ori mai expusi unor simptome mai dure ale aceleiasi forme de alergii, decit cei care aveau pisici cu blana de culori deschise. "Am fost uimiti", a declarat Hussain, adaugind ca este nevoie de o cercetare aprofundata a subiectului pentru a-i deslusi cauzele. CONSTANTIN VLAD 