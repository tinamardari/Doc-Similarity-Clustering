 Prin acordarea de inlesniri la plata CAS-ului, Guvernul da apa la moara rau-platnicilor Dupa modelul reesalonarii datoriilor la apa calda, guvernul decide sa reesaloneze si datoriile intreprinderilor catre bugetul asigurarilor sociale. Cu diferenta ca, in timp ce primii nu mai primesc apa calda daca nu-si respecta promisiunile, ultimii isi lasa salariatii fara o parte din pensiile sau ajutorul de somaj cuvenite. Ca efect al unei ordonante emise in 1996 de guvernul Vacaroiu, anual, executivul decide sa acorde inlesniri la plata contributiilor la asigurarile sociale si la fondul de somaj pentru intreprinderile aflate in dificultate, fara ca aceste inlesniri sa se simta in fapt. Daca nu cresc, restantele agentilor economici la bugetul asigurarilor sociale ramin constante. Esalonari pe cinci ani, de acum incolo Anul acesta nu face exceptie de la regula. Respectind traditia, la inceputul acestei luni, ministrul muncii a emis un ordin prin care stabileste ca intreprinderile de stat sau private pot beneficia, in baza unei cereri bine motivate, de inlesniri la plata obligatiilor catre bugetul asigurarilor sociale (CAS) si fondul de somaj. Esalonarile se stabilesc pe o perioada de maximum 60 de luni, cu o perioada de gratie de sase luni inclusa, in timp ce aminarile se accepta pentru maximum sase luni. Deciziile de esalonare sau aminare sint luate, prin delegare de competenta, atit de minister, cit si de Casa Nationala de Pensii, Agentia nationala pentru ocuparea fortei de munca si institutiile din teritoriu. O intreprindere nu poate beneficia simultan de esalonare si aminare pentru aceeasi suma. Masura creeaza discriminare intre societati Desi considerata in principal o gura de oxigen pentru intreprinderile care mai au sanse de redresare, masura va provoca discriminare si nemultumirea intreprinderilor care-si platesc la timp datoriile. Cu atit mai mult cu cit MMSS poate decide inclusiv reducerea sau anularea penalitatilor de intirziere. Petre Ciotlos, secretar de stat in MMSS si presedinte al Casei Nationale de Pensii sustine ca sint situatii in care asemenea reesalonari sau aminari sint utile. El adauga si ca, prin intrarea in vigoare a noii legi a pensiilor, schimbarea este radicala. "Practic, de o luna, datoriile sint individualizate. Se stie foarte clar cit are de platit un agent eocnomic in fiecare luna. Restantele sint considerate datorii istorice. Prin reesalonare, practic, agentii economici vor fi obligati sa plateasca la timp datoriile curente si o parte din restanta, ei urmind sa fie sanctionati cu anularea reesalonarii o data cu nerespectarea obligatiei asumate". Ceea ce nu se spune este ca, inainte de a deveni istorie, aceste datorii au fost si ele acumulate lunar, prin neplata. Inlesnirile ii afecteaza pe salariati Din pacate, datoriile acumulate de-acum incolo se vor reflecta direct in pensiile salariatilor. O data cu noua lege, salariatii sint direct afectati daca intreprinderea la care lucreaza nu-si achita obligatiile. Prin reesalonarea datoriilor pe inca cinci ani, o intreprindere este iertata practic a doua oara daca isi insala angajatii. Salariatul unei intreprinderi care nu si-a platit CAS-ul de doi ani, de exemplu, dar beneficiaza de reesalonare pe 5 ani a debitului va primi o pensie mai mica, daca se pensioneaza in acest interval, decit altul care lucreaza la o intreprindere buna-platnica. El iese la pensie in baza noilor reglementari care precizeaza ca salariatii ai caror patroni nu si-au achitat la timp obligatiile la bugetul asigurarilor sociale primesc pensie diminuata pina la 60a. Ordinul produce si o a doua discriminare, intre angajati si angajatori. Astfel, unei intreprinderi i se poate accepta aminarea platii CAS-ului sau a contributiei la fondul de somaj, desi salariatului i s-au retinut acesti bani din salariu. Ministerul Muncii sustine ca masura este buna, iar criteriile care stau la baza deciziei de reesalonare sau aminare sint foarte dure. Conditiile pe care trebuie sa le indeplineasca agentul economic sint asemenea celor impuse la privatizare prin caietele de sarcini. "Acestia vor trebuie sa se angajeze in scris ca respecta graficul de reesalonare si isi platesc la timp obligatiile curente". Nu ar fi prima oara insa cind intreprinderile romanesti se angajeaza, dar "uita" sa respecte obligatiile asumate. Nu mai departe de anul trecut, in baza unui ordin al ministrului muncii de atunci, 166 de firme au beneficiat de inlesniri la plata obligatiilor catre bugetul asigurarilor sociale. Valoarea inlesnirilor acordate a fost de circa 4.000 de miliarde de lei, printre beneficiari aflindu-se intreprinderi din toate domeniile de activitate. MIHAELA BALEA 100 de milioane de lei pe an din Afaceri la gura sobei O soba pare un accesoriu casnic demodat. Cu toate acestea, de pe urma bine cunoscutei "constructii" de teracota, un bucurestean cistiga 100 de milioane de lei pe an. Vasile Juravle locuieste in cartierul Giuglesti, pe o strada plina de case si spune ca meseria de sobar a invatat-o de la tatal sau. "Tata ma lua de mic cu el. Asa am invatat meseria. Pentru a fi un sobar bun e nevoie de foarte multa experienta. Trebuie sa ai si simtul frumosului, dar sa fii si foarte bun meserias. O soba poate sa fie foarte frumoasa pe dinafara, bine finisata, dar daca ventilatia nu e ca lumea si scoate fum n-ai facut nici o isprava", spune Vasile Juravle. Constructia unei sobe dureaza cam doua zile. Lucreaza doi oameni care, pentru munca prestata, iau ca manopera cel putin 1,5 milioane de lei. O soba obisnuita costa circa 5 milioane de lei, insa una de teracota alba poate ajunge si la 10 milioane de lei. "Teracota o cumparam de la Medias, Deva sau Bistrita. Restul materialelor le luam din Bucuresti. Cel mai bun sezon pentru noi este din august si pina la Craciun. In aceasta perioada facem si 20 de sobe pe luna. E de lucru, nu gluma", povesteste Vasile Juravle. Sobar la parlamentari si ambasadori Cu miile de sobe lucrate, meseriasul a ajuns in casele unor mari personalitati publice din Romania. "Nici nu mai stiu la citi senatori si deputati am facut sobe. Si la multe ambasade am lucrat. In Bucuresti nu mai sint prea multi sobari buni. Poate vreo zece. Eu ma pricep si la restaurari de sobe vechi. Am facut ca noua o soba de la un muzeu, care era cu filigran de aur. Am mai restaurat alta in fosta casa a pictorului Luchian si care pe vremea lui Ceausescu fusese evaluata la citeva milioane de lei", isi aminteste Vasile. Desi recunoaste ca meseria este banoasa, mesterul sobar se plinge de darile mari catre stat. El este inregistrat ca persoana fizica autorizata, iar anul trecut a platit aproape 40 de milioane de lei, impozite si taxe. Pe de alta parte, Vasile Juravle spune ca, desi construirea sobelor ramine principala activitate, sint si alte zone de unde se pot cistiga bani. "Oamenii cu bani se dau acum in vint dupa seminee. Un semineu e mai greu de facut decit o soba. Dar si banii sint pe masura. Un semineu placat cu marmura poate ajunge si la 100 de milioane. Cel mai mult eu am luat 65 de milioane pe un semineu. In ceea ce priveste sobele, pe vremea lui Ceausescu aproape toti le voiau pe lemne. Acum doar jumatate mai vor asa, restul le doresc pe gaz", spune Vasile Juravle. VLAD MACOVEI Piata de Gros - un proiect scump, care pierde bani Ministrul agriculturii, Ilie Sirbu, a declarat ca intentioneaza sa relanseze comertul cu produse agroalimentare prin Piata de Gros, o data cu punerea in functiune a tuturor celor sase puncte de colectare construite in jurul Bucurestiului. Piata de Gros, amenajata in partea de sud a Bucurestiului, e o investitie pentru realizarea careia guvernul Vacaroiu a garantat, in 1993, un imprumut de 23 de milioane de dolari de la Banca Europeana pentru Reconstructie si Dezvoltare. Proiectul a intirziat insa doi ani, iar afacerea a pierdut perioada de gratie din acordul de imprumut. Din opt puncte de colectare au fost construite sase si, pina acum, piata nu a obtinut venituri din care sa-si poata plati ratele scadente si dobinzile la imprumut. Asta inseamna ca statul va fi nevoit sa plateasca din buget, adica din buzunarul cetateanului de rind. Ministerul Agriculturii sustine ca Piata de Gros nu a avut rezultatele scontate din cauza ca producatorii agricoli au evitat sa-si vinda produsele prin acest sistem. La aceasta stare de spirit a contribuit si faptul ca cei care preiau produsele agroalimentare de la tarani ofera un pret mai mic pentru ca - motiveaza grosistii - nu pot recupera taxa pe valoarea adaugata. "Producatorii agricoli au iluzia ca vor cistiga mai bine daca isi vind singuri produsele", sustine Ministerul Agriculturii. Taranii s-au plins ministrului agriculturii ca nu detin mijloacele de transport necesare pentru a aduce marfa la centrele de colectare aflate in jurul Capitalei. Toate acestea au facut ca centrele de colectare infiintate sa inregistreze anul trecut venituri de 13 ori mai mici decit cele prognozate, in vreme ce veniturile unitatii centrale au fost de 2,5 ori mai mici decit cele estimate, pe fondul scaderii productiei de legume. Ministerul Agriculturii da vina pe pietele neautorizate Volumul de fructe si legume vehiculate anul trecut prin Piata de Gros a fost de cinci ori mai mic decit cel prevazut, de 550.000 de tone pe an. Asta si pentru ca, sustine Ministerul Agriculturii, in apropierea Pietei de Gros functioneaza - cu autorizatie sau fara - piete concurente, desi exista o hotarire de guvern care stabileste un asa-numit "perimetru de protectie", zona in care nu ar trebui sa functioneze alte piete agroalimentare. Decizia de readucere pe linia de plutire a unui proiect care arata bine pe hirtie, dar care nu si-a dovedit eficienta la punerea in practica este strins legata de o initiativa legislativa a Ministerului Agriculturii, si anume proiectul Legii pietelor, care ar urma sa creeze cadrul de functionare a pietelor de gros si a pietelor pe produs. Acesta ar trebui, potrivit conducerii Ministerului Agriculturii, sa dea lovitura de gratie "mafiei" care ii "exploateaza" pe taranii ce vind zarzavaturi in pietele bucurestene. "Controalele repetate in piete nu vor rezolva aceasta problema", a declarat recent Sirbu. El crede ca solutia consta in crearea unui sistem care sa autorizeze functionarea pietelor de gros si sa asigure o protectie reala a consumatorului, printr-un control strict la distributie. Deocamdata, Ministerul Agriculturii recunoaste ca una dintre putinele realizari ale acestui proiect este ca "asociatiile de marketing horticol" infiintate in jurul Capitalei au reusit introducerea in cultura a unor legume fara traditie in Romania, cum ar fi salatele tip cicoare, salata Iceberg, Broccoli, varza chinezeasca, varza de Bruxelles si capsunile Elsanta. NICOLETA BURTAN British American Tobacco Romania - Premiul de excelenta pentru supravegherea calitatii in anul 2000 Compania producatoare de tigarete British American Tobacco Romania a primit la sfirsitul saptaminii trecute, pentru al doilea an consecutiv, "Premiul de excelenta pentru supravegherea calitatii in anul 2000". Distinctia, care se acorda anual de catre Centrul National de Incercare si Expertizare a Produselor LAREX, a fost inminata in acest an de secretarul de stat - presedinte al Autoritatii Nationale pentru Protectia Consumatorului, Rovana Plumb, si reprezinta o recunoastere a standardelor de inalta calitate utilizate de catre BAT Romania, precum si a preocuparilor acestei companii de a mentine standardele internationale. De remarcat ca pe plan mondial BAT opereaza in 180 de tari si are deschise fabrici in peste 66 de state ale lumii. In primul trimestru al acestui an, ca urmare a imbunatatirii continue si a mentinerii standardelor de calitate, BAT a reusit sa-si creasca volumul productiei cu 1a comparativ cu aceeasi perioada a anului trecut, ajungind la aproximativ 195 miliarde de tigarete. Oficiali ai BAT spun ca aceasta crestere s-a datorat mai ales performantelor de piata excelente obtinute de marcile Lucky Strike, Kent, Dunhill si Pall Mall, tot mai cautate de fumatorii de pe intreg mapamondul. OVIDIU ZARA APAPS vrea sa ceara despagubiri fierarilor veseli de la Tepro Iasi Autoritatea pentru Privatizare si Administrarea Participatiilor Statului (APAPS) a anuntat ieri ca a inaintat procurorului general al Romaniei, Joita Tanase, doua memorii prin care a solicitat recurs in anulare in cele doua dosare in care contractul de vinzare-cumparare de actiuni la Tepro Iasi a fost anulat si in cel prin care s-a respins cererea de rezolutiune a aceluiasi contract. In plus, APAPS l-a instiintat pe procurorul general de faptul ca va cere daune interese firmei cehe Zelezarny Veseli, valoarea acestora urmind a fi stabilita in urma unei expertize. Reamintim ca, in urma cu aproximativ doua saptamini, procurorul general a promovat recursul in anulare impotriva deciziei Curtii Supreme de Justitie (CSJ) care anula contractul de privatizare a Tepro Iasi, insa APAPS nu a facut public faptul ca ar fi in spatele acestei actiuni. Motivul pentru care s-a formulat recursul in anulare a fost acela ca judecatorii si-au depasit atributiile in privinta Ordonantei de Guvern 48/1997 (n.r. - stabilirea unor masuri de protectie sociala a salariatilor in cazul transferului dreptului de proprietate asupra actiunilor sau partilor sociale ale societatilor comerciale), acestia fiind acuzati ca au extins anumite texte legale incidente la alte texte. Conform APAPS, pe data de 11 iunie a.c. Curtea Suprema de Justitie va judeca dosarul privind anularea contractului de vinzare-cumparare de actiuni de la Tepro Iasi. OVIDIU ZARA Nemajorarea capitalului social duce la dizolvarea societatii Societatile comerciale care nu isi vor majora capitalul social vor fi dizolvate imediat. Aceasta prevedere dintr-o ordonanta de urgenta din 1999 a fost adoptata ieri de catre deputati, dupa aprobarea ei in Senat. Secretarul de stat in Ministerul Justitiei, Costache Ivanov, a precizat, in plenul Camerei Deputatilor, ca sint 200.000 de societati comerciale, care nu si-au majorat capitalul social la nivelul minim legal de doua milioane de lei pentru societatile cu raspundere limitata si de 25 de milioane pentru societatile pe actiuni. Dispozitiile legii nu se aplica societatilor comerciale aflate deja in procedura de lichidare sau de faliment. Votul final asupra proiectului de lege pentru reglementarea situatiei unor societati comerciale va fi acordat, joi, de catre deputati. TEODORA GEORGESCU [17][pl.dll?rid=expresro] 