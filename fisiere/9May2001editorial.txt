 O palma ca o bomba ______________________________________________________________________ Daca Romania n-ar fi tara in care toate trec ca gisca prin apa, dezvaluirea oficiala facuta de SRI, potrivit careia in 1993 s-au "fabricat" dosare, ar deveni prilejul unui scandal fara precedent. Adica, SRI a facut dosare compromitatoare! Despre diverse persoane. Deci nu numai despre Radu Timofte! Pe el l-a "spalat" chiar SRI printr-un comunicat care nu face decit sa ingroape institutia in materie de credibilitate. Li s-au facut si altora farse cu dosare? Cine sint aceia? SRI nu ne spune, iar in comunicat pomeneste doar despre "numele unor persoane". Sint documentele contrafacute inca bune sa-i compromita pe acestia? Nu se sufla o vorba despre cei terfeliti. Prin recentul comunicat ni se confirma un lucru pe care il banuiam cu totii, dar pentru care nu aveam vreo dovada. Ca, dupa 1990, SRI a mai avut activitati de politie politica. Despre ascultarea telefoanelor stim pentru ca omul care a "sifonat" a fost condamnat! In mod logic, chiar sintem obligati sa ne intrebam ce altceva a mai pus la cale institutia. Doar dosare masluite si inregistrari de convorbiri? Prin 1990 am publicat transcrierea unei convorbiri intre un ofiter SRI si un informator, in care ofiterul ii cerea sa se infiltreze pe la partide, la Liga studentilor sau la publicatiile mai agresive! In partide, dar in care dintre ele? Cite dintre scandalurile compromitatoare din Romania n-au fost puse la cale de serviciile de informatii? Si daca s-au aranjat dosare, de ce nu s-ar fi aranjat si afaceri la negru? Noi stiam despre afacerile "Jimbolia" si "Solventul" (cu combustibil) si despre "Portelanul" (cu tigari). Cite or mai fi fost? Si daca s-au facut dosare, doar n-or fi dat toti de la SRI in grafomanie! Citi au fost implicati in mineriade? La ce se lucreaza acum? Vom afla peste alti opt ani? Un lucru este cert. In nici un raport de activitate al SRI, prezentat pina acum in fata parlamentului, nu au fost recunoscute asemenea practici ilegale. A stiut Virgil Magureanu despre ele? Daca da, e pasibil de a fi inculpat. Daca nu, cite altele de care s-ar putea desolidariza s-au mai comis? Vrind-nevrind, trebuie sa ne intoarcem la inceputul anilor 90. Nu era atunci PDSR la putere?! Nu s-a plins acesta ca opozitia denigreaza institutiile statului si o birfeste prin strainatate? Si daca "materialul" in care au fost introduse in mod abuziv "numele unor persoane" a fost facut la comanda politica? Sa ma ierte SRI si actualul sau director, dar comunicatul nu are doar valoarea unui document acuzator la adresa lui Virgil Magureanu, ci si la adresa PDSR, aflat atunci la putere, chiar si la adresa lui Ion Iliescu, sprijinitorul de nadejde al fostului director SRI. E de-a dreptul imposibil sa evaluam lucrurile necurate petrecute in serviciile secrete dupa 1990. Dar pentru prima oara, pentru a-l salva pe director, institutia isi da o lovitura de gratie si pune la indemina adversarilor politici ai PDSR si ai lui Ion Iliescu un document fara drept de replica. In 1993 s-a umblat la dosare! Adica, in anii de pretinsa democratie, continuau nestingherite practici nedemocratice, intoxicari, manipulari, compromiteri de oameni. Trimis inapoi, in timp, comunicatul de acum al SRI da dreptate unora si pune actualei puteri o problema insurmontabila. S-a tinut de manipulari! Ceea ce nici americanii n-ar fi reusit sa demonstreze! A facut-o SRI, cu stampila, semnatura si numar de inregistrare. [5][pl.dll?rid=expresro] _________________________________________________________________ 