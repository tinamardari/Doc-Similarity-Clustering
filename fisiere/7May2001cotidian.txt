machine Raduleasca a urat "La multi ani!" unui decedat Mihaela Radulescu a dat din nou cu bita in balta. Simbata seara i-a adresat un calduros "La multi ani!" lui Laurentiu Ulici! Avind in vedere ca fostul presedinte al Uniunii Scriitorilor din Romania a decedat, nu cu mult timp in urma, intr-un accident ingrozitor, intelegem ca Mihaela e intr-o continua competitie cu ea insasi: sa faca gafe din ce in ce mai tari! In urma cu vreo doi ani, Raduleasca a gafat monumental intr-o editie a emisiunii "Duminica in familie", de la Antena 1, in care a avut-o ca invitata pe Andreea Marin. O intrebase atunci pe vedeta "Surprizelor" daca mama ei e mindra de o fiica ajunsa celebra, insa mama Andreei murise intr-un groaznic accident de masina, cu multi ani in urma. ALINA PAVEL Chevy Chase, la Bucuresti Comicul american Chevy Chase filmeaza pe platourile din Buftea pentru musicalul trupei Stomp - "Vacuums". El interpreteaza un rol episodic, al unui barman intr-un club de noapte unde "stomperii" isi fac de cap. Actorul a venit joi seara, "a intrat in piine" duminica si va zabovi in Romania pina vineri. Media Pro l-a omenit deja la Keoke, unde a fost organizata, vineri seara, o petrecere in cinstea sa. Chevy Chase este doar unul dintre actorii cu notorietate care vor aparea pe afisul peliculei "Vacuums". Actrita Rose McGovern, fosta sotie a rockerului Marilyn Manson, va intregi distributia unui film in care vedete sint componentii trupei Stomp. Ei au selectat 20 de actori romani care li se vor alatura in numerele de dans, muzica, percutie. ( C.P. ) Taranii care vind pe trotuarele din Piata Veteranilor, Evacuati cu jetul de apa Peste 300 de comercianti ambulanti au fost goniti, simbata, de pe trotuarele din zona Pietei Veteranilor cu ajutorul cisternelor de apa, mobilizate la fata locului de reprezentantii Primariei Sectorului 6. Cei mai multi tarani au avut timp sa-si ridice marfa, dar jetul de apa a luat pe sus zarzavaturile uitate pe trotuare. "Am considerat ca aceasta este ultima solutie pentru a face curatenie, intrucit zecile de somatii date pina acum nu i-au impiedicat pe acesti imitatori de producatori sa ocupe strazile adiacente pietei", a declarat directorul Departamentului de Inspectie din cadrul primariei de sector, Cristian Popescu. Intr-o prima faza, zarzavagiii au dat semne ca vor respecta cerintele inspectorilor primariei si se vor muta in piata. Dar s-au intors, dupa o ora, pe trotuare, motivind ca toate tarabele din piata sint ocupate de vinzatori din Moldova si Ucraina. Astfel ca actiunea primariei de sector s-a prelungit cu un raid prin Piata Veteranilor, care a avut ca principal scop identificarea falsilor producatori. In urma controlului, comerciantii de produse nealimentare au fost luati pe sus si mutati in Piata Valea Lunga, recent deschisa. Conducerea primariei a decis ca in toate pietele din sector sa fie comercializate numai produse agricole si, pentru ca masura sa fie respectata, pietele vor fi supravegheate nonstop de gardienii publici. IULIANA ANGHEL La spitalul din Victoria, Nasteri in jacuzzi, cu cordonul ombilical taiat chiar de tati Nasterea sub apa in spitalul din Victoria, judetul Fagaras, a fost prezentata, la sfirsitul saptaminii, in cadrul unui seminar organizat la Spitalul Universitar de Asociatia Moaselor din Romania. Zeci de invitate au ascultat cu sufletul la gura explicatiile asistentei-sefe de la spitalul din Victoria, Rodica Sofonea, sustinute si de o caseta video. "Gravida este introdusa in cada atunci cind dilatatia este de 3-4 cm. Pentru ca nu avem aparatura speciala de monitorizare, femeia este scoasa din cind in cind pentru a fi conectata la un cardio-tomograf, unde se asculta bataile inimii copilului", a explicat Rodica Sofonea. Travaliul femeilor este mult mai usor: apa calda stimuleaza contractiile uterine. Ca sa aflam ce inseamna sa nasti sub apa am discutat cu citeva femei care au trecut prin aceasta experienta. "Am nascut aproape fara dureri" Felicia este una dintre ele. Are 18 ani, este chiar din orasul Victoria si a nascut in urma cu citeva zile. "Auzisem ca este mult mai usor sa nasti sub apa asa ca am tinut neaparat sa nasc prin metoda asta. Inainte de a naste eram foarte speriata. Ma asteptam sa fie cu mult mai greu. Totul a durat in jur de o ora si jumatate, iar durerile au fost destul de suportabile", ne-a povestit Felicia. Ea are o fetita perfect sanatoasa care cintareste 3,5 kg. Daniela Vasile, din Craiova, are 22 de ani. Baietelul ei a implinit doua luni si se simte foarte bine. "Am fost la consultatii la dr. Cristian Baiulescu inca din primele luni de sarcina. Vazusem cum procedeaza si am fost foarte incintata de ideea de a naste in apa. Am nascut foarte usor si aproape fara dureri", ne-a spus Daniela. Ineditul acestui tip de nastere consta si in faptul ca tatal copilului poate sa asiste, si tot el este cel care are onoarea de a taia cordonul ombilical. Temperatura apei este in jur de 37 de grade C, cazile sint sterilizate in prealabil, iar apa folosita este cea obisnuita, de la robinet. In momentul de fata, la spitalul din Victoria nasc lunar aproximativ 30 de femei. La dispozitia lor sint puse trei cazi, dintre care una este jacuzzi. GETA ROMAN Guvernul joaca Golf cu veteranii Medicii militari romani participanti la campania anti-irakiana isi cer drepturile Citiva medici din detasamentul romanesc trimis in Razboiul din Golf s-au intilnit ieri, la Casa Centrala a Armatei, in urma unui anunt criptat aparut intr-un ziar national. Dupa ce au depanat amintiri, ofiterii in rezerva au ajuns si la scopul intrunirii - drepturile banesti pe care nu le primesc si care spun ei ca li se cuvin. Conform legii, participantii la misiunile internationale sint considerati veterani de razboi similari celor care au luptat in cel de-al doilea razboi mondial, adica beneficiaza si de indemnizatii banesti, si de gratuitati pe mijloacele de transport local, 12 calatorii gratuite cu trenul, 500 de metri patrati de teren etc. Deoarece bugetul Ministerului Apararii Nationale este insuficient, ei nu au primit insa, pina acum, nimic din ce ofera cu generozitate legislatia. De aceea, veteranii Razboiului din Golf vor infiinta o asociatie care-i va reprezenta in negocierile cu executivul si conducerea MApN. MARIANA BECHIR Ploiestiul, la un pas de dezastru Doua rezervoare cu o capacitate de 2000 de metri cubi fiecare au luat foc, simbata seara, in zona rampei de incarcare a produselor petroliere de la rafinaria ploiesteana Petrotel LUKOIL, la doar doi kilometri de cel mai nou cartier al orasului - Mihai Bravu - si la mai putin de unul de caminele de nefamilisti care au apartinut, odata, rafinariei. Un nor gros de fum a aparut pe cerul Ploiestiului in jurul orei 19.30, cind locuitorii cartierului Mihai Bravu au auzit o bubuitura infundata, care venea din zona rafinariei Petrotel LUKOIL. O flacara de peste 100 de metri incepuse sa se contureze pe cerul noptii, undeva, in centrul parcului de rezervoare din incinta rafinariei. Imaginea exploziei care a devastat sectia de piroliza in anul 1985 a revenit rapid in memoria tuturor celor care au trait clipele de cosmar din noaptea de februarie a acelui an. La citeva minute de la prima explozie, locuitorii caminelor de nefamilisti situate la mai putin de un kilometru de rezervoarele aflate in flacari au iesit din case, cu mic, cu mare, aproape blocind circulatia pe soseaua Mihai Bravu. Cu copiii dupa ei, oamenii se strinsesera, in grupuri, sa discute despre catastrofa ce s-ar fi putut declansa. Pompierii s-au luptat cu flacarile zece ore Interventia pompierilor militari de la Grupul de Pompieri Serban Cantacuzino din Ploiesti si a formatiunilor civile de la toate rafinariile din oras a fost deosebit de dificila pentru ca benzina care ardea nu putea fi stinsa, ci se actiona doar pentru mentinerea la o temperatura scazuta a celorlalte rezervoare aflate in apropierea celui incendiat. Potrivit unor surse neoficiale, incendiul s-a declansat de la o fisura aparuta in peretele rezervorului T121, benzina scursa din acesta propagind flacarile si la cel de-al doilea rezervor, T122, doua dintre cele mai vechi din cadrul rafinariei. Lt.-col. Voicu Stefan Bosovei, comandantul Grupului de Pompieri Serban Cantacuzino din Ploiesti, ne-a declarat, ca interventia din noaptea de simbata spre duminica a fost cea mai dificila, mai ales prin durata ei - peste zece ore. Potrivit afirmatiilor sale, pompierii militari au fost anuntati despre declansarea incendiului la ora 20.20, cele 39 de autospeciale ajungind la rafinarie cu doar zece minute mai tirziu. Abia ieri dimineata, in jurul orei 6.00, incendiul a fost lichidat, insa pina la 7.30 s-a actionat pentru racirea tuturor recipientilor care s-au aflat in imediata apropiere a flacarilor. LUKOIL va plati amenda pentru poluarea mediului Inspectorul-sef al Inspectoratului pentru Protectia Mediului Ploiesti, Adrian Baceanu, a declarat ca in urma arderii cantitatilor de benzina aflate in cele doua rezervoare s-au emis in atmosfera Ploiestiului cantitati apreciabile de oxid de carbon, acid sulfuric si pulberi, depasindu-se concentratia admisa. Singura sansa a ploiestenilor a fost ca vintul puternic a dispersat rapid fumul gros. Dupa acest incident, rusii de la LUKOIL trebuie sa plateasca si o amenda de maximum 75 de milioane de lei pentru poluarea mediului. In urma interventiei deosebit de lungi, trei pompieri militari din cei 170 care au actionat pentru stingerea incendiului au fost internati la Sectia de chirurgie plastica a Spitalului Judetean Ploiesti. Daniel Radu, 20 de ani, de la Grupul de Pompieri Serban Cantacuzino din Ploiesti a suferit arsuri la membrele inferioare si a fost internat in spital la ora 5.15, Stefan Mirea, 21 de ani, de la UM 0443 Boldesti, si Catalin Mihalcea, 20 de ani, de la UM 0448 Basarab, internati dupa ora 7.00, cu echimoze din cauza purtarii timp indelungat a echipamentului de protectie specific. Toti trei necesita aproximativ de trei zile de ingrijiri medicale pentru ca ranile suferite sa nu se agraveze. Nici un reprezentant al Petrotel LUKOIL nu a facut declaratii. VIOLETA STOICA "Orbii" cu vazul ascutit inteapa statul Un "nevazator" din Deva si-a scris singur cererea de handicapat, iar unul din Hunedoara taie lemne cu drujba Dumitru Dobre, 68 de ani, din Lonea, judetul Hunedoara, a pacalit statul dindu-se drept nevazator. In urma unei anchete s-a descoperit ca nevazatorul Dumitru Dobre isi lucreaza pamintul, taie lemne cu drujba, ascute coasa, ba mai mult si-a batut vecinul care a zacut dupa aceea doua luni la pat. Dobre nu e un caz singular. Nicolae Nemteanu din Deva a venit la Inspectoratul de Stat pentru Handicapati si si-a scris singur o cerere, declarindu-se nevazator permanent. Persoanele care au certificat de nevazator permanent se bucura de citeva inlesniri oferite de stat, si anume gratuitati la abonamentele radio-tv si telefoane, la transportul in comun, medicamente si la curentul electric. In plus, persoanele nevazatoare primesc o indemnizatie din care sa poata plati un salariu insotitorului permanent. In total, suma lunara se ridica la aproape 5 milioane de lei. LUCIAN STANCIU S-a deschis sezonul de plaja Din pacate, multe sint motivele care ii fac pe unii cetateni ai urbei sa nu se indeparteze prea mult de Baia-Mare. Pina la deschiderea strandurilor, unii prefera malul Sasarului pentru plaja si agrement, in special in zona Spitalului Judetean. Aici, o data cu defrisarea boschetelor, dupa cazurile de ucidere a vagabonzilor, s-au creat adeva-rate oaze de relaxare. Cu scaune pliante, paturi, cearsafuri, cei care vin aici la iarba verde nu se simt deloc incomodati de faptul ca zona este una insalubra si ca se afla linga sosea. "Sint aproape de casa. E mai liniste decit in alta parte. Oriunde as merge nu gasesc locuri mai curate decit aici. Si e cel mai ieftin mod de a-mi petrece timpul liber", ne-a declarat, in timp ce facea plaja, tinara Luminita Singeorzan. Nu putine sint fetele curajoase care fac plaja fara sutien si se expun astfel in fata trecatorilor. "Am fost la plaja pe pasune la Avicola si ne-au alungat ca e proprietate privata. Strandurile nu sint deschise si am venit aici", ne-a marturisit una dintre fetele care prefera nudismul fara nici o prejudecata. ADRIAN RUSU Premiera mondiala in constructia navala Cel mai mare "suculier", lansat la Mangalia Nava, tip orange-juice carrier, are 42.500 tdw La Santierele Navale de la Mangalia a fost lansat vineri seara primul corp de nava orange-juice carrier de 42.500 tdw, proiect care readuce Romania in rindul constructorilor de nave de mare tonaj. Nava are urmatoarele caracteristici: lungimea - 203,85 m, latimea - 32,20 m, inaltimea - 19,20 m si pescajul de 9,5 m. Pentru constructia acestuia au fost necesare 8.000 tone de otel. Este vorba despre o premiera mondiala, afirma constructorii, navele de acest tip, existente in lume, nedepasind un tonaj maximal de 15.000 tdw. Beneficiarul navei este Compania Kleven Floro din Norvegia, care o va folosi pentru transportul sucului concentrat de portocale, la temperatura de -100 C. Lansarea acestei nave face parte din programul DHMI, care in primele trei luni ale anului, a realizat o cifra de afaceri de 18,5 milioane USD. Compania Daewoo Mangalia Heavy Industries, al carei actionar majoritar este Daewoo Shippbuilding, si-a propus sa obtina, in acest an, 75 milioane de dolari din livrarile de nave. In portofoliul de comenzi al DMHI se afla 31 de nave noi, care vor fi livrate in anii 2001-2003. ( B.G., E.A. ) Ore de batut nevasta Legistii ieseni: femeile sint batute in weekend si de sarbatori, intre orele 18.00 si 24.00 Specialistii Laboratorului Exterior de Medicina Legala Iasi, in colaborare cu ofiteri de politie si procurori criminalisti, au definitivat un studiu despre violenta domestica. Centralizarea datelor au dus la concluzia ca femeile sint agresate de sotii lor mai ales in zilele sfirsitului de saptamina, in timpul principalelor sarbatori legale sau religioase ale anului si seara, intre orele 18.00 si 24.00. Autorii studiului au atras atentia asupra cresterii alarmante a numarului victimelor din judetul Iasi: daca in 1998 si 1999 s-au inregistrat, in medie, 101 agresiuni, numarul femeilor maltratate a ajuns la 180 in 2000, iar cifrele vor urca si in acest an deoarece, lunar, zeci de femei isi acuza sotii de abuzuri. CATALIN DUMITRESCU Arad: Violuri de weekend Inceputul lunii mai a deschis in Arad sezonul violurilor, fenomen infractional mai rar intilnit in zona. Simbata, in zona Vlaicu, din Arad, o profesoara de engleza a fost acostata de Samoila Garoftei, 23 de ani, din localitate. Acesta, beat mort, a incercat sa o violeze. Autorul a fost prins si arestat de Parchetul de pe linga Judecatoria Arad pentru tentativa de viol. Peste citeva ore, tot in Arad, Gheorghe Cristian Trifu, 21 de ani, a reusit sa duca un viol pina la capat. Politia a fost sesizata telefonic de catre Ioan Tipei ca un individ ii violeaza prietena, la domiciliul sau de pe Strada Poienei nr. 31. La fata locului, politistii l-au surprins asupra faptei pe Trifu, care a intretinut relatii sexuale cu M.M., 27 de ani, pe care a supus-o si la perversiuni sexuale. Ulterior s-a stabilit ca acesta a mai violat-o, amenintind-o cu moartea daca va reclama fapta la politie. Gheorghe Cristian Trifu a fost retinut pe baza de mandat de retinere in arestul politiei aradene, urmind sa fie prezentat Parchetului pentru emiterea unui mandat de arestare preventiva. ( S.T. ) Pe scurt Cataloage pe Somes Politisti din cadrul Biroului judiciar Satu-Mare l-au identificat pe unul dintre elevii care au furat recent 32 de cataloage de la Liceul Industrial "Unio" si le-au aruncat in riul Somes. Arthur-Andrei Szelenyi, in virsta de 17 ani, din Satu-Mare, este elev in clasa a XI-a la Liceul "Unio" si, in prezent, este cercetat de politie pentru furt calificat si distrugere. Anchetatorii vor propune arestarea preventiva a tinarului si vor extinde urmarirea penala si in ceea ce priveste alti participanti la furt. ( A.G. ) 40 t de carne, subtilizate din Bors Parchetul de pe linga Curtea de Apel Oradea a dispus, la finele saptaminii trecute, inceperea urmaririi penale impotriva lucratorului vamal Sergiu Ignat, de la Vama Bors. El este acuzat de abuz in serviciu in forma calificata. Vamesul Ignat a fost gasit vinovat in cazul disparitiei din PCTF Bors a doua TIR-uri incarcate cu 40 de tone de pulpe de pui. Carnea, importata din Belgia, a intrat in tara pe 23 ianuarie 2001 si, potrivit actelor insotitoare ale transporturilor, era destinata unei firme-fantoma din Bucu-resti. Vamesul a facilitat introducerea si sustragerea marfii de la plata taxelor vamale. ( M.I. ) Obuz german in cartierul prezidential Specialistii Inspectoratului de Protectie Civila Iasi au fost sesizati ieri la prinz de un cetatean care a gasit un proiectil de peste un metru lungime aruncat la containerul de gunoi, intr-unul din cartierele rezidentiale ale orasului, unde sint amplasate majoritatea vilelor. "Proiectilul de artilerie, de calibru 76 mm, gasit pe Strada Sarariei nr. 7, este de fabricatie germana si probabil a fost aruncat la gunoi de cei care-l duceau la vreo firma de fier vechi", a declarat col. Dan Axinte, comandantul Inspectoratului de Protectie Civila Iasi. Bomba, pastrata exceptional, era in stare perfecta de functionare si va fi detonata o data cu elementele de munitie adunate de pirotehnisti. ( C.D. ) Taranii analfabeti vor deprinde buchea cartii Analfabetii vrinceni vor fi pusi cu burta pe carte la batrinete. Oficialii din invatamintul vrincean au inceput o ampla inventariere a persoanelor nestiutoare de carte. Pina la inceputul lunii viitoare, fiecare primarie din judet trebuie sa trimita Inspectoratului Scolar, situatia tuturor taranilor si nu numai, care au trecut de prima tinerete si au ramas nescolarizati. Din toamna se va pune pe roate un centru in care vor invata buchea cartii, pina in clasa a IV-a, toti cei care se semneaza cu degetul muiat in cerneala. ( S.V. ) [27][pl.dll?rid=expresro] 