 Claudia Schiffer de buzunar Supermodelul german Claudia Schiffer a prezentat marti ultimul tip de agenda electronica, "Palm Vx Claudia Schiffer Editon Handheld", in cursul unei manifestari organizate la Los Angeles de revista "Herring on Hollywood", specializata pe probleme tehnologice. Dispozitivul electronic, care permite stocarea de date avind o memorie de patru ori mai mare decit orice alt model existent si o viteza de operare mult imbunatatita, urmeaza sa fie comercializat la toamna prin Internet, unde va putea fi comandat de pe pagina de web a Claudiei Schiffer. ( L.C. ) Unul din capii lumii interlope de la Budapesta a declansat Scandalul "Jimbolia" in varianta ungureasca Ministrul de interne Sandor Pinter a fost acuzat de implicare in contrabanda cu produse petroliere Ministrul de interne al Ungariei, Sandor Pinter, acuzat, duminica seara, de unul dintre capii mafiei unguresti de a fi fost implicat in contrabanda cu petrol, a declarat, luni, ca afirmatiile respective nu sint decit "basme pentru copii" si ca il va da imediat in judecata pe cel impricinat, sub acuzatia de "calomnie", informeaza agentia MTI. Duminica seara, in cadrul unei emisiuni a canalului de televiziune RTL Klub, Zsolt Nogradi, cunoscut traficant din lumea interlopa a Budapestei, l-a acuzat in repetate rinduri pe Sandor Pinter ca a fost adinc implicat in operatiunile ilegale cu petrol de la inceputul anilor '90, cind el ocupa functia de sef al politiei. Cu o zi inainte, Zsolt Nogradi fusese audiat de comisia parlamentara speciala, creata pentru investigarea scandalului operatiunilor ilegale cu produse petroliere. Pinter s-a aratat indignat de faptul ca "declaratiilor defaimatoare" ale lui Zsolt Nogradi li s-a acordat atita publicitate si s-a declarat gata sa apara in fata comisiei parlamentare de investigatii. Din arhivele fostei politii secrete dispar dosare compromitatoare Pe de alta parte, in aceeasi afacere, ministrul pentru serviciile secrete ungare, Ervin Demeter, a dezmintit, marti, ca ar fi fost sustras din seifurile serviciilor secrete un dosar privindu-l pe tatal lui Zsolt Nogradi. Zsolt Nogradi afirmase, in aceeasi emisiune, ca tatal sau, decedat de circa doi ani, colaborase intens cu serviciile secrete ungare si ca dosarul sau a fost sustras din arhivele serviciilor secrete, ajungind in miinile sale. Potrivit spuselor sale, dosarul contine date compromitatoare despre sute de fruntasi politici actuali si oameni de afaceri de marca din Ungaria. Ministrul Ervin Demeter a recunoscut ca, in ultimul timp, un numar considerabil de ofiteri ai serviciilor secrete au fost inlocuiti, dar si-a exprimat indoiala ca vreunul din acesti ofiteri trecuti in rezerva ar fi putut sustrage dosarul respectiv. In final, el a precizat ca, in urmatoarele zile, va fi audiat si el de comisia parlamentara speciala. (MEDIAFAX) Seful guvernului de la Tel Aviv primeste lovitura dupa lovitura Barak, premier-incasator Premierul israelian Ehud Barak primeste, de cind s-a intors de la negocierile de pace de la Camp David, lovitura dupa lovitura din partea celor care il considera prea conciliant cu palestinienii: ieri, la numai o zi dupa ce executivul a supravietuit unei motiuni de cenzura, ministrul de externe, David Levy, si-a prezentat demisia, iar parlamentul a aprobat organizarea de alegeri anticipate, propunere inaintata de opozitia de dreapta, transmit agentiile internationale de presa. Seful guvernului israelian a suferit aceste lovituri in conditiile in care nu dispune de majoritate, dupa ce, in iulie, trei partide s-au retras din coalitia sa, printre care si ultraortodocsii din Shass. Levy, care si-ar fi dorit sa aiba un rol mai important in negocieri, si-a motivat demisia prin faptul ca nu este de acord cu "concesiile" pe care Barak ar fi fost dispus sa le faca la Camp David: "Pentru prima oara, un guvern este gata sa divizeze Ierusalimul, sa renunte nu numai la cartierele arabe, dar la insasi inima Ierusalimului antic". El a adaugat: "Aceasta pozitie contrazice angajamentele noastre. Nu pot continua sa fiu ministru de externe si sa ma opun politicii guvernului". La mai putin de o ora dupa ce Levy si-a dat demisia, parlamentul israelian a aprobat, in lectura preliminara, proiectul de lege privind alegerile anticipate, votind cu 61 de voturi pentru, 51 impotriva si sase abtineri pentru autodizolvare, prima etapa inainte de alegerile generale. ISABELLA ALEXANDRESCU Flash 14.000 de rebeli ucisi in Cecenia Aproximativ 14.000 de combatanti separatisti ceceni au fost ucisi de fortele rusesti de la inceputul razboiului din Caucaz in august 1999, a afirmat adjunctul sefului Statului Major Rus, Valeri Manilov. La inceputul conflictului, generalii rusi estimau ca numarul total al combatantilor ceceni nu depaseste 7.000 de persoane. "Trupelor federale li s-a opus o armata bine echipata si bine instruita, o armata de teroristi", a mai adaugat generalul, subliniind faptul ca, potrivit estimarilor ulterioare, armata rebelilor numara 26.000 de persoane, din care 5.000 de mercenari. Manilov a mai afirmat ca fortele ruse au distrus artileria grea, tancuri si 60 de blindate, precum si infrastructura utilizata de rebeli. (C.M.) Biblia, periculoasa pentru copii Doi avocati germani au cerut trecerea Bibliei pe lista de materiale periculoase pentru tineri, din cauza unor "pasaje singeroase si contrare drepturilor omului", pe care aceasta le contine, transmite AFP. Cei doi avocati sint mandatati de un grup de parinti din München, care au copii minori si care l-au somat pur si simplu pe ministrul familiei, Christine Bergmann, sa puna Biblia pe lista respectiva. Avocatii au argumentat ca Biblia "pupularizeaza genocidul, rasismul, antisemitismul, condamnarea la o moarte cruda a persoanelor adultere si a homosexualilor, infanticidul si alte perversitati". (I.A.) Macelarul din Siberia Oamenii legii din orasul rusesc Barnaul (Siberia Occidentala) au facut o descoperire macabra: din fluviul Obi au fost scoase ramasite umane aflate in stare avansata de putrefactie, transmite AFP. In total, in apropierea unei tabacarii, au fost gasite doua capete de femei, patru membre inferioare si patru membre superioare, dar trunchiurile victimelor nu au fost inca descoperite. Autoritatile din Barnaul nu au confirmat zvonurile legate de prezenta in localitate a unui maniac. (I.A.) Tulburari in Kosovo Locuitorii de etnie albaneza din Kosovo sufera de grave dereglari mentale sau de probleme de tensiune legate de stres, potrivit unui studiu publicat ieri de revista Asociatiei medicale americane. Cercetatorii au ajuns la aceasta concluzie dupa ce au examinat 1.358 de etnici albanezi din Kosovo, dintre care 43 la suta prezinta simptomele unor afectiuni psihice. Aproximativ 17 la suta din esantionul expus examenului psihic sufera de tulburari psihice traumatizante, cum ar fi insomnia sau cosmarurile, adauga autorii studiului. (L.C.) Aventuri la Casa Alba JF Kennnedy si Marlene Dietrich, inaintasii lui Bill si Monica Presedintele american John Fitzgerald Kennedy a sedus-o pe Marlene Dietrich in biroul de la Casa Alba, afirma in cartea sa, publicata in aceasta saptamina, criticul teatral britanic Kenneth Tynan, decedat in 1979. Tynan scrie ca Marlene Dietrich i s-a confesat ca a fost chemata intr-o zi, in 1962, de presedintele Kennedy. Ea fusese prietena cu tatal lui JFK, Joseph P. Kennedy, in anii '30, cind fiica sa era prietena de joaca cu viitorul presedinte. Tynan relateaza ca Marlene Dietrich, pe atunci in virsta de 60 de ani, a fost primita de presedinte care pusese la rece o sticla din vinul favorit al actritei, de provenienta germana. Kennedy a anuntat-o ca nu are decit o jumatate de ora libera, dupa care a introdus-o in camera prezidentiala. Potrivit lui Tynan, presedintele s-a dezbracat si si-a scos bandajele din jurul taliei, pe care le purta din cauza unei rani capatate in timpul razboiului. De asemenea, criticul da detalii legate de actul sexual al celor doi, atit cit i-a povestit starul de la Hollywood. Relatia lor fizica s-a consumat "foarte repede si in liniste". Presedintele a adormit, dar actrita l-a trezit pentru a-i aminti de obligatiile sale. JFK a intrebat-o inainte sa plece daca a facut acest lucru si cu tatal lui, iar ea i-a raspuns negativ. ALEXANDRA RARES Razboi la Philadelphia intre "brigazile zburatoare" si politie Sute de demonstranti au fost arestati, iar cinci politisti au fost raniti ieri, la Philadelphia, in timpul incidentelor aparute in cursul unui mars de protest care a perturbat Conventia Nationala a Partidului Republican si a cauzat blocarea traficului pe principalele bulevarde ale orasului, relateaza Reuters. Desi in general nu s-au produs incidente violente, au existat si ciocniri izolate si acte de vandalism, in special taierea cauciucurilor de la masinile politiei. Intr-un incident, doi politisti au primit in fata un jet puternic dintr-un spray de graffiti. Un politist aflat in stare destul de grava a fost transportat la spital pentru a primi ingrijiri medicale dupa ce a fost lovit de mai multe ori in cap cu o bicicleta, in timp ce altii au fost acostati si snopiti in bataie de protestatari. Demonstrantii au inconjurat autobuzele si au desenat graffiti pe geamuri, in timp ce pasagerii speriati se aflau inauntru. Bande de protestatari pe role, poreclite "brigazile zburatoare", au incercat sa atraga atentia politiei in timp ce altii blocau strazile. Unii manifestanti au intins bucati de sirma pe latul strazilor pentru a-i face sa cada pe politistii aflati pe biciclete sau pe motociclete. (L.C.) Un autobuz cu turisti olandezi a fost despicat de un pod Trei persoane au murit si alte 21 au fost ranite, dintre care trei grav, intr-un accident rutier petrecut pe o autostrada in sudul Frantei, transmite AFP. Soferul unui autocar inmatriculat in Olanda a calculat gresit sansele de a trece pe sub un pod si a intrat in plina viteza in pilonul de sustinere aflat chiar in mijloc. Peretele din stinga al carcasei autocarului a fost desprins ca de o lama de zidul respectiv. Restul autocarului s-a transformat intr-un morman de fiare, care i-au prins pe pasageri ca intr-o capcana. Echipele de interventie au fost nevoite sa foloseasca aparatele de descarcerare pentru a-i scoate pe turistii morti si pe cei vii. A fost chiar nevoie ca unei pasagere sa i se amputeze un picior deoarece nu putea fi extrasa de sub scaune. Tragedia nu s-a sfirsit insa aici - in autocarul facut praf a intrat un microbuz suedez, cu opt persoane la bord, microbuz care a fost distrus, la rindul lui, de impact - trei adulti si patru copii au fost raniti. ISABELLA ALEXANDRESCU Un fost lider de sindicat roman vrea sa ajunga consilier local in Toronto Daniel Georgescu candideaza in Canada Romanii canadieni din Toronto au sansa, pentru prima data in istoria orasului, sa aleaga unul "de-a lor" in Consiliul Local, la alegerile ce se vor desfasura in 13 noiembrie 2000. Atunci va candida si un roman, care crede mult in reusita sa. Daniel Georgescu are sansa sa ajunga unul din cei 44 de consilieri locali ai orasului Toronto, bizuindu-se pe voturile romanilor de aici, mai ales pentru ca este primul roman care intra in acest joc. Daniel Georgescu vrea sa-i uneasca pe romanii din Canada Candidatul roman si-a inceput campania electorala de citeva zile, iar in doua weekend-uri a reusit sa adune la cite un picnic, de fiecare data, zeci de romani din Toronto si din imprejurimi. Acestia au mincat mici si alte preparate romanesti si au vorbit despre problemele din tara si cele ale romanilor din Canada. Daniel Georgescu nu face parte din nici un partid, de altfel ca si ceilalti candidati inscrisi in cursa pentru Consiliul Local Toronto. El promite, in programul sau electoral, ca va infiinta un Centru Cultural Romanesc, asa cum au, in Toronto, grecii, turcii, italienii, tamalii si alte nationalitati. Georgescu mai vrea sa ajunga in functia de consilier local al orasului Toronto pentru ca, spune el, trebuie sa faca ceva pentru a reduce din taxele locale, sa contribuie la o mai buna educatie a copiilor romani, sa reduca din preturile exagerate ale chiriilor, din cozile de la salile de urgenta din spitalele din Toronto, sa contribuie la repararea drumurilor, dar si la multe alte lucruri care ar fi in folosul tuturor canadienilor de orice nationalitate, locuitori ai metropolei de pe malul Lacului Ontario. Daniel Georgescu este din Ploiesti, de meserie electronist, specializat in computere. El lucreaza la o companie din Toronto, unde se ocupa cu intretinerea tehnicii de calcul. Candidatul roman este casatorit de 19 ani, iar impreuna cu Ileana, sotia lui, au doi copii. In Romania, Georgescu nu a facut politica, singura functie mai importanta pe care a ocupat-o fiind cea de lider de sindicat la Regionala Cailor Ferate Bucuresti, ales dupa '90. Primul candidat roman la functia de consilier local al Toronto a venit in Canada in 1996 - ca Landed Immigrant - impreuna cu familia. "Romania nu inseamna numai tigani si copii flaminzi" Acum este cetatean canadian, dar nu a renuntat nici la cetatenia romana. "Cind am ajuns aici nu cunosteam pe nimeni. Am inceput sa lucrez in doua saptamini si am cunoscut, la scurt timp, citiva romani care m-au ajutat. Dupa un an si jumatate, am reusit sa-mi cumpar casa. Cel mai repede s-au integrat copiii mei, Madalina si Ionut, care si-au facut multi prieteni. Sotia mea era in Romania cadru didactic. Aici a fost nevoita sa se reprofileze. Acum este angajata unei firme care confectioneaza imbracaminte pentru actori. Ea i-a «imbracat» pe Jennifer Lopez si pe Daniel Baldwin, dar si alti actori sau cintareti celebri", povesteste Daniel Georgescu. Poate ca putina lume din tara cunoaste faptul ca aici comunitatea romana este aproape inexistenta. Georgescu este convins ca el ar putea sa repare acest lucru. "Exista foarte multe asociatii romanesti, insa intre ele nu exista un canal de comunicare. As vrea sa-i unesc pe romanii din Toronto, sa-i determin sa se intilneasca mereu cit mai multi si cit mai des la restaurante, petreceri romanesti etc. Pentru asta avem nevoie de ajutor financiar, care ar putea veni din partea oamenilor de afaceri romani din Toronto, Otawa, Montreal etc. Vreau sa creez o Uniune a Asociatiilor Romanilor Canadieni, prin intermediul caruia sa ii ajut nu numai pe romanii de aici, dar si pe cei din tara. Daca voi fi ales consilier local, ma voi ingriji de imaginea Romaniei cit pot de mult. Aici, romanii se pling pentru ca televiziunile locale difuzeaza destul de des imagini eronate din tara, despre tigani flaminzi, copii handicapati etc. Voi demonstra ca in Romania exista si alte lucruri frumoase de aratat, despre care merita sa se realizeze reportaje interesante. Pentru romanii din tara, care doresc sa emigreze in Canada, m-am gindit sa infiintez citeva birouri de prim-contact, pentru a-i ajuta cind acestia ajung aici. Cred ca le-am fi de un real folos daca le-am indruma primii pasi", mai spune Daniel Georgescu. Peste cinci mii de romani l-ar putea vota pe Georgescu Candidatul roman a plecat din Romania pentru ca si-a pierdut speranta. "Aveam un salariu bun, lucram ca electronist la CFR, dar aveam mereu senzatia ca nu mai gasesc iesirea de pe drumul pe care il parcurgeam. Am gasit aici iesirea, libertatea de care aveam nevoie, siguranta zilei de miine si confort. Aici, fiecare are dreptul sa faca ceea ce doreste, daca va intelege ca libertatea lui trebuie sa se termine acolo unde incepe libertatea altuia. Romanii ar trebui si ei sa invete acest lucru", mai spune Daniel Georgescu. Orasul Toronto este impartit in 44 de sectoare, iar Daniel Georgescu candideaza in sectorul 33 - Don Valley East, situat in zona Sheppard, Fairview Mall, Leslie, Finch, Victoria Park. In aceasta circumscriptie traiesc peste cinci mii de romani. CAMELIA CSIKI 