 Desi este bine cotata pe RASDAQ, celebra fabrica de bauturi alcoolice se afla la un pas de colaps Sampania "Zarea" s-a rasuflat Din data de 12 aprilie 2001, Fabrica Zarea nu mai poate vinde bauturile alcoolice pe care le produce deoarece nu i-a fost reinnoita autorizatia de comercializare. Cei peste 300 de angrosisti care formau grosul clientelei dau tircoale companiei, in speranta ca lucrurile s-au rezolvat. De trei saptamini, in incinta fabricii, oamenii stau. "I-am trimis acasa pe cei peste 600 de angajati pe care-i avem, pentru ca n-au ce face, dar am reusit, deocamdata, sa le platim salariile", ne-a declarat Corneliu Stoian, directorul general al SC Zarea SA. Paradoxal, in acelasi interval, pretul actiunilor Zarea, listate pe bursa RASDAQ a crescut, de la 950 lei/actiune - cit erau inainte ca fabrica sa puna lacatul pe poarta - la 1.200 lei, cotatie peste valoarea nominala a titlului Zarea. Un control de rutina anuleaza esalonarea datoriilor mai vechi Dificultatile pe care le are Compania Zarea au radacini in pasuirea unor datorii catre bugetul statului, de achitarea carora depinde reinnoirea, anuala, a autorizatiei de comercializare. Pentru a obtine autorizatia, companiile fac o cerere catre Directia Finantelor Publice (DFP) si sint apoi supuse unui control al rezultatelor financiare, spune Elena Lica sefa Departamentului de Control al DFP Bucuresti. Inspectorii financiari au controlat si cum a fost respectata plata unor datorii mai vechi, deja pasuite. Pe linga faptul ca Zarea ar fi trebuit sa achite in termenul fixat datoriile restante catre buget, de aproape 30 de miliarde de lei, fabrica trebuie sa plateasca si obligatiile curente, in termen de maximum o luna de la scadenta. Fiscul se pregateste de executare silita Controlul incheiat pe 24 aprilie a.c. a constatat insa ca "societatea nu a respectat toate obligatiile impuse de prevederile legale" si, in consecinta "esalonarea aprobata de Ministerul Finantelor isi pierde valabilitatea, urmind a se calcula majorari de intirziere pentru intreaga perioada". Asta inseamna ca, celor 6,2 miliarde lei pe care societatea trebuie sa ii achite "la zi", li se vor adauga 28 miliarde lei, bani initial "esalonati" si neincasati inca de fisc. In practica, verdictul inspectorilor Directiei Finantelor Publice se va traduce prin blocarea conturilor companiei si apoi executarea silita a sumelor datorate. "Ei nu au respectat prevederile legale, noi nu avem ce face, legea nu-mi lasa loc de interpretare, am 15 zile pentru somatie, inca 15 pentru blocarea conturilor si apoi executarea silita", spune Elena Gherman, director adjunct al Directiei de Administrare Mari Contribuabili, de care depinde eliberarea autorizatiei. Conducerea Zarea contesta datoriile In replica, directorul Companiei Zarea, Corneliu Stoian, spune ca nu recunoaste o parte din sumele datorate fiscului si a contestat valabilitatea controlului de pe urma caruia Zarea a ramas fara autorizatie. El ne-a explicat ca "brambureala" din scriptele companiei a fost opera fostului sef al serviciului financiar, Paula Salupa, care a miscat pe hirtie datoriile dintr-o parte in alta, ascunzind realitatea fata de conducere. Intr-adevar, procesul - verbal al controlului a consemnat "inregistrari eronate" si "nota explicativa luata Paulei Salupa", pe care directorul o banuieste a fi "mina perfida a mafiei alcoolului". "Mafia a actionat abil, ascunzind datorii curente in valoare de 4,2 miliarde lei, care, nefiind platite la timp pun societatea in situatia de a fi sanctionata in orice moment" - a declarat directorul Fabricii Zarea. Iata ca momentul a sosit, insa nu se mai pune problema doar a sanctiunilor, ci a executarii silite. De vreme ce compania nu are autorizatie de comercializare, nu-si poate vinde marfa deci, nu are de unde sa plateasca datoriile. Desi cu lacatul la poarta, Zarea are cota buna in piata de capital Atit cit a lucrat, Compania Zarea a incasat , in primul trimestru al acestui an, 36,3 miliarde lei, si a virat 1,8 miliarde in contul impozitului pe profit. Sefii companiei sustin ca Zarea "este singura companie din industria alcoolului care si-a platit toate obligatiile la buget si care a achitat la timp reesalonarile". Nu fara a critica dur chiar mecanismul esalonarilor, "acea inginerie financiara prin care cei 4 miliarde lei pe care SC Zarea le avea intirziere la plata s-au transformat in datorii de 56 miliarde lei", spune Stoian. Si adauga imediat: "Din care am platit deja 25 miliarde". De altfel, Zarea nu mai produce, din cauza accizelor mari, celebra sampanie care-i purta numele. Fabrica nu a scapat de cercul vicios: fiscul nu mai da reesalonare, de ea depinde autorizatia de comercializare, productia sta, bani noi nu au de unde sa vina. Dar cine cumpara de pe RASDAQ actiunile mai scumpe ale lui Zarea? "Fie cei care sint interesati intr-o eventuala preluare, fie cei care habar n-au ce se intimpla acolo", ne-a declarat Costi Dinu, broker la o societate de valori mobiliare. Valoarea reala a companiei ar putea depasi 250 miliarde lei Zarea are un capital social de 16,490 miliarde lei, "la valoarea veche, din 1997", impartit in 16.490.760 de actiuni. In pivnitele companiei stau bauturi a caror valoare contabila depaseste 30 miliarde lei. Tot acolo se mai gasesc inca 200.000 de sticle cu sampanie, care amintesc de gloria apusa, cu radacini in 1912, cind proprietarii de atunci faceau sampania "Mott". Daca s-ar reevalua, afacerea Zarea ar putea fi estimata la 250 miliarde lei, spune directorul companiei, Corneliu Stoian. Zarea si-ar putea recapata autorizatia de comercializare fie in urma unui proces, fie, spune Elena Gherman, director adjunct al Directiei de Administrare Mari Contribuabili, prin aplicarea unei ordonante a actualului Guvern prin care se pot aproba reesalonari, dar pentru care nu exista nici pina astazi norme de aplicare. LIDIA MOISE Creditele CDE "aprind" fitilul afacerilor in zonele sarace Pensiune, brutarie si fabrica de luminari cu imprumuturi de 1.000 de dolari In 1998, la initiativa Organizatiei Soros Open Network, in Romania a demarat un program de microcreditare a afacerilor pornite de intreprinzatori din sate si comune slab dezvoltate. Aplicat in 36 de zone din 4 judete (Iasi, Calarasi, Dimbovita si Prahova), programul, derulat prin Centrul pentru Dezvoltare Economica (CDE), a alocat microcredite totalizind 900.000 dolari. Banii au fost destinati pentru lucrari agricole, tehnica agricola sau pentru finantarea unor mici ateliere mestesugaresti, activitati comerciale sau agroturism. Programul este foarte accesibil deoarece la acordarea creditelor nu se cer nici un fel de garantii materiale, ci este nevoie doar de girul moral al colectivitatii din care face parte cel care se imprumuta. Una dintre zonele in care sistemul de creditare promovat de CDE s-a bucurat de succes este judetul Prahova. Zeci de localnici din trei comune prahovene, Tesila, Traisteni si Secaria, au apelat incepind din iulie 1999 la microcreditele CDE pentru a-si dezvolta afacerile. Cei care au luat bani cu imprumut sint de obicei persoane de virsta medie, care fie au fost disponibilizate, fie s-au decis sa demonstreze ca si la tara se pot face afaceri rentabile. Agroturism cu bani din cresterea animalelor Gheorghe Manea, este unul dintre locuitorii satului Tesila, a carui principala ocupatie este cresterea animalelor. In 1993 s-a decis sa faca agroturism, considerind ca "este o afacere de viitor". Cu banii obtinuti de pe urma stinii pe care o are, Gheorghe Manea a inceput sa-si ridice o cabana chiar pe locul casei parintesti. La un moment dat, raminind fara bani lichizi a vrut sa apeleze la un mic credit bancar. Insa dobinzile erau impovaratoare. Sansa lui a fost insa CDE, care i-a oferit un credit de 1.000 de dolari, cu o dobinda anuala de 6a. Cu acesti bani si-a cumparat materiale de constructie si a terminat de ridicat cabana care, acum, este aproape gata sa primeasca primii turisti. In viitor, Gheorghe Manea are de gind sa mai ia un credit de la CDE pentru un teren de tenis si o piscina, astfel incit turistii sa aiba conditii de cazare asemanatoare cu cele de la marile hoteluri. Luminari de milioane La citiva kilometri de Tesila se afla satul Traisteni. Acolo, un fost inginer petrolist, Cristian Rosca, a reusit sa puna pe picioare o afacere extrem de rentabila: productia de luminari. Dupa ce a lucrat sapte ani in proiectare la Rafinaria Astra, Cristian Rosca s-a decis in 1998 sa demareze o mica afacere de familie. "Ma gindeam cum sa vad luminita de la capatul tunelului. Intr-o zi, rasfoind o revista englezeasca am vazut o masinarie de produs luminari. Atunci m-am decis sa ma fac luminarar", declara Cristian Rosca. La inceputul anului 1999, cu vreo 2.000 de dolari a reusit sa-si faca in curtea casei parintesti o masinarie de produs luminari pe verticala, "unicat in Romania". Deoarece toate economiile sale au fost investite in aceasta masinarie, Cristian Rosca a luat un credit de 1.000 de dolari de la CDE pentru materiile prime (parafina, bumbac pentru fitile etc.) cu care sa porneasca afacerea. Acum, mica fabricuta are doi angajati si produce zilnic aproximativ o tona de luminari pentru diverse ocazii (nunti, botezuri, inmormintari). Cristian Rosca spune ca profitul net obtinut la o tona de luminari este de aproximativ 2,5, chiar 3 milioane de lei, bani pe care ii ruleaza permanent pentru a-si dezvolta afacerea. Brutar in satul natal Iulian Neagoe locuieste in Traisteni. In urma cu trei ani si-a deschis in casa parinteasca o mica bacanie. Deoarece in sat nu exista o brutarie, Iulian s-a decis anul trecut sa-si construiasca un cuptor de piine. Neavind bani pentru o noua investitie, el a imprumutat prin programul CDE 1.000 de dolari. Cu banii a cumparat malaxoarele pentru aluat si a construit cuptorul de piine. Acum produce aproximativ 1.000 de piini zilnic, precum si alte produse de patiserie care sint foarte cautate in sat. El spune ca in momentul in care a deschis brutaria, afacerea n-a mers aproape deloc deoarece satenii obisnuiau sa cumpere piine de la oras. In timp insa, oamenii au realizat ca nu trebuie sa care piinea de la zeci de kilometri departare. Iulian Neagoe spune ca acum afacerea pe care o conduce este destul de rentabila si ii da posibilitatea sa traiasca decent. Insa marea multumire a sa este ca a reusit sa creeze doua noi locuri de munca si sa ofere consatenilor sai, la orice ora, piine calda. OVIDIU ZARA Pentru actiunile de la Banca Agricola Sefii SIF-urilor vor un schimb avantajos cu statul Societatile de Investitii Financiare (SIF) vor ca in schimbul pachetelor detinute la Banca Agricola sa primeasca din partea APAPS actiuni care se vind bine pe bursa. "Dorim un schimb onorabil. Noi am pierdut deja diferenta de 45 de miliarde de lei prin diminuarea capitalului social al bancii. Asa ca, vrem actiuni a caror valoare de piata sa fie mai mare decit cea nominala", a spus Floriean Firu, director general adjunct al SIF Transilvania. SIF Oltenia e singura companie de investitii financiare care a reusit sa primeasca actiuni "valoroase" in schimbul pachetului detinut la Banca Agricola. Este vorba de actiuni, in valoare de 5 miliarde de lei, la Banca Comerciala Romana. Dupa modificarea capitalului social al BA, SIF-urile isi puteau reintregi averea pe doua cai: fie sa participe la majorarea de capital a bancii, fie sa negocieze cu autoritatile statului compensarea pachetelor de actiuni pe care le aveau inaintea modificarii. Se pare ca prima varianta, refacerea participarii la cotele initiale, ar presupune costuri totale in valoare de 50 milioane dolari, pe care societatile de investitii nu si le permit. "E prea mare efortul financiar pentru noi, preferam negocierile cu fostul FPS pentru compensarea pachetelor", ne-a declarat Alexandru Matei, presedintele SIF Moldova. Pe de alta parte, sefii tuturor SIF-urilor au declarat ca nu doresc sa blocheze privatizarea Bancii Agricole. "Am inteles ca aceasta privatizare este importanta pentru autoritati si nu vom continua sa ne opunem", ne-a declarat George Popa, director executiv al SIF Muntenia. Totusi, cele patru companii financiare, care detineau impreuna aproape un sfert din capitalul social al Bancii Agricole, s-au opus in Adunarea Generala a Actionarilor majorarii capitalului social al bancii. Reprezentantii SIF Banat-Crisana, SIF Moldova, SIF Transilvania si SIF Muntenia au motivat ca, in ultimii trei ani, au inregistrat deja pierderi, prin reducerea de zece ori a valorii pachetelor de actiuni pe care le detineau. "Prin aceasta majorare de capital, pachetele noastre de actiuni vor cobori sub 1a, adica devenim nesemnificativi, or deja timp de trei ani noi n-am putut interveni in administrarea bancii", ne-a declarat Floriean Firu, director general adjunct al SIF Transilvania. Cu toata opozitia sefilor SIF-urilor, AGA a decis sa majoreze capitalul social cu 6.445 de miliarde lei, care adaugata la valoarea de 108,1 miliarde lei, rotunjeste un capital de 6.553 miliarde lei. LIDIA MOISE Cum sa fii patron fara S.R.L. Solutia: autorizatia pentru asociatie familiala sau pentru persoana fizica Persoanele care nu au suficienti bani pentru a-si deschide o societate cu raspundere limitata (S.R.L.) pot incepe, legal, o afacere fie prin infiintarea unei asociatii familiale, fie prin acreditarea ca Persoana Fizica Autorizata (PFA). Ca sa poata fi inregistrata, o asociatie trebuie sa aiba cel putin doi membri, iar copiii sa aiba peste 18 ani pentru a fi inclusi in activitate. Conditiile esentiale sint ca cei cuprinsi in cadrul asociatiei sa fie rude de gradul intii si sa aiba acelasi domiciliu. In cazul PFA, dupa cum ne arata si numele, este vorba despre o singura persoana si este forma de inregistrare recomandata meseriasilor si liber-profesionistilor: croitorii, cizmarii, marochinerii. Primariile sint cele care elibereaza autorizatiile, iar acestea se pot cere pentru comert, intermedieri, distribuire de produse, consultanta sau orice alta meserie, de la dulgher si timplar pina la arhitect si avocat. Pentru a obtine autorizatia este nevoie de buletinul de identitate, certificatele de nastere ale copiilor (n.r. - in cazul asociatilor familiale), contractul de casa sau de inchiriere daca activitatea se va desfasura intr-un alt spatiu decit cel pentru locuit. Pentru cei care solicita acreditare pe o anumita meserie, cum sint, de pilda, cosmeticienele ori frizerii, este necesara o diploma de calificare si cartea de munca. Toata documentatia este depusa la primaria din sectorul in care se afla spatiul unde este inscrisa asociatia sau PFA, dupa caz. De asemenea, la primarie se gasesc si formularele-tip care trebuie completate de solicitanti. Taxa care trebuie platita la primarie pentru deschiderea acestui tip de firme este de 357.000 lei, iar perioada pina la obtinerea autorizatiei este de maximum 30 de zile. Atit asociatia familiala, cit si persoana fizica autorizata trebuie sa achite la stat contributia la asigurarile sociale (11,66a din salariul brut), asigurarile de sanatate (7%) si impozitul pe profit. GABRIELA TINTEANU Animalele la numarat! Ministerul Agriculturii intentioneaza sa incheie, pina pe 10 mai, inventarierea efectivelor de animale pe specii si categorii de productie, care se desfasoara la nivelul fiecarui judet. Oficialii Ministerului Agriculturii sustin ca aceasta masura a fost luata pentru ca fundamentarea programelor in zootehnie sa se bazeze pe date actualizate si reale. Potrivit Planului national de redresare si dezvoltare a agriculturii si industriei alimentare, efectivele de bovine vor creste de la 2,8 milioane de capete in 2000 la 3,9 milioane de capete in 2004, cele de ovine si caprine, de la 8,1 milioane de capete la 13,5 milioane de capete, iar cele de pasari de la 70 de milioane de capete, la 80 de milioane de capete. Cea mai insemnata crestere se doreste la efectivele de porcine care, potrivit estimarilor, vor creste de la 4,7 milioane de capete la circa 10 milioane de capete in 2004. (N.B.) Doar un bucurestean din 25 are asigurare de viata Conform unui sondaj realizat in Bucuresti de compania Media Controller, in perioada 6-12 aprilie 2001, pe un esantion reprezentativ de 1.170 de persoane in virsta de peste 18 ani, doar 12% din cei chestionati au un card bancar, numai 26% un cont bancar si doar 4% au incheiate asigurari de viata. Dintre bucurestenii care detin deja un cont intr-o banca, cei mai multi (30%) fac parte din grupa de virsta cuprinsa intre 40 si 49 de ani. Dintre cei care au raspuns ca nu au cont bancar, 21% au spus ca intentioneaza sa-si faca unul, iar 19% din cei fara asigurari de viata au aratat ca doresc sa incheie o polita cit de curind. Centralele termice individuale, la mare pret Sondajul mai arata ca din cei intervievati doar 13% au raspuns afirmativ la intrebarea "Locuinta dv. este dotata cu centrala termica", in vreme ce 21a care au raspuns ca nu au centrala ar dori sa-si achizitioneze una. In privinta cumpararii de autoturisme, doar 14% din cei intervievati au raspuns ca doresc sa-si cumpere unul in acest an, dintre acestia majoritatea (61%) fiind adeptii achizitionarii unui vehicul nou. Cablul TV devine un lux La intrebarea "V-ati amenajat locuinta?", majoritatea a raspuns "cu mult timp in urma" (57%), iar (4%) "niciodata", in vreme ce 35% au declarat ca doresc sa-si amenajeze locuinta in urmatorul an. Dintre cei care vor sa-si modernizeze casele, cei mai multi (54%) s-au aratat dispusi sa aloce acestei "afaceri" intre 7 si 10 milioane de lei. In privinta renuntarii la anumite servicii si facilitati de uz cotidian, 11a din cei chestionati au remarcat ca in ultimul an au renuntat la cablul TV, iar 6%, la telefon. Intrebati ce parere au despre prostitutie, aproape doua treimi din bucuresteni (72%) s-au declarat favorabili legalizarii acestei "meserii", cei mai numerosi sustinatori ai acestei idei (37%) fiind persoanele trecute de 60 de ani. Un bucurestean din patru are computer acasa Sondajul mai releva faptul ca aproximativ un sfert din populatia Capitalei (24%) detine acasa un computer. Din cei intervievati 22a utilizeaza Internetul, cei mai multi dintre navigatori (45%) facind parte din grupa de virsta cuprinsa intre 18 si 29 de ani. Dintre cei care folosesc Internetul, 23% apeleaza la Internet-Cafe-uri, 27% o fac de acasa, iar 35a de la serviciu. Interesant este ca 42% din cei care utilizeaza Internetul nu fac decit sa trimita e-mail-uri, in vreme ce doar 2a navigheaza pentru a cumpara de la diverse magazine virtuale. In privinta numarului de ore petrecute saptaminal pentru a naviga pe Internet, 35a din cei chestionati au spus ca aloca intre 5 si 10 ore, in vreme ce perioada din zi preferata de 36% din utilizatori este intervalul orar cuprins intre 12.00 si 19.00. OVIDIU ZARA [17][pl.dll?rid=expresro] 