 Steaua a revenit din plimbare Steaua Bucuresti a indeplinit o formalitate prin deplasarea la Skopje, "ros-albastrii" impunindu-se in fata formatiei Sloga Jugomagnat miercuri seara cu scorul de 2-1 (2-0), intr-o partida care nu a pus nici o problema echipei din Ghencea. Cu un Falemi sclipitor, facindu-i pe multi dintre suporterii campioanei sa se frece la ochi, Steaua a facut o partida buna si se gindeste la "dubla" cu Dinamo Kiev, poarta de intrare in grupele Ligii Campionilor. "A fost usor" Delegatia Stelei a sosit ieri dupa-amiaza in tara, la bordul unui avion charter, care a intirziat o jumatate de ora si le-a ingrijorat pe consoartele "ros-albastrilor", aflate la un suc in incinta aeroportului. Cea mai vorbareata dintre ele a fost sotia lui Trica, Lorena, care, pina la urma, n-a mai rezistat plictiselii si a cumparat o revista cu mondenitati. Intirzierea aeronavei a fost cauzata de un avion cu destinatia Moscova, care a avut probleme pe aeroportul din capitala Macedoniei. Prima persoana care a iesit de la terminal a fost Gigi Becali, principalul finantator al Stelei, flancat de cele patru "gorile" luate special in Macedonia pentru a asigura securitatea formatiei din Ghencea. "Nu v-am spus ca mergem la plimbare? A fost usor... Am inceput sa am emotii pentru meciul cu Dinamo Kiev. Reprezinta o forta financiara, facind o achizitie excelenta prin aducerea portarului Filimonov. Sansele sint egale, iar cui va suride norocul acela va cistiga", s-a destainuit latifundiarul din Pipera, mai putin optimist ca altadata. Piturca junior prefera dulciurile Fotbalistii stelisti s-au oprit in duty-free, facind diverse cumparaturi. Pompiliu Stoica a preferat sa-si cumpere o sticla cu sampanie, Alexandru Piturca, odrasla managerului general, a umplut o plasa cu dulciuri, iar capitanul de la Skopje, Iulian "Cocosila" Miu, a optat pentru patru sticle de Martini. Falemi, cel mai bun jucator al Stelei in meciul de miercuri seara, a considerat ca "Steaua si-a facut jocul, iar meciul cu Dinamo Kiev este foarte greu, deoarece jucatorii lor dispun de o experienta internationala superioara. Dar cum avem o sansa, trebuie sa jucam", a spus Falemi in momentul in care pe linga el a trecut "secundul" Fane Iovan. "Ai jucat si tu un meci bine si nu mai scapi de microfoane", l-a taxat "capitanul de la Sevilla". Victor Piturca a debordat de seriozitate: "As fi vrut sa aminam meciul cu FCM Bacau. La fel au procedat si ucrainenii si, de aceea, cred ca au un avantaj asupra noastra. Nemaipunind la socoteala experienta lor din Liga Campionilor. In privinta sanselor de calificare, o sa va pot spune mai multe dupa vizionarea casetelor video. Si la Bacau, si la Kiev, Steaua merge la victorie. N-avem alta alternativa decit victoria", a afirmat Piti. Ciocoiu, asteptat azi in Ghencea Deoarece s-au invirtit prea mult prin aeroport, Falemi, Paraschiv si Daniel Balan au pierdut autocarul clubului, venit la Otopeni. Ei s-au imbarcat pina la urma intr-un taxi Mercedes de culoare rosie si au demarat spre case. Viorel Paunescu a declarat ca il asteapta pe Ciocoiu la antrenamente incepind de azi si a spus ca nu va ceda solicitarilor Bacaului de a-l transfera pe atacantul originar din urbea lui Bacovia. "99 la suta va fi in lotul pentru meciul cu Dinamo Kiev", a intarit Paunescu. DANIEL NAZARE SLOGA JUGOMAGNAT - STEAUA BUCURESTI 1-2 (0-2) Au marcat : ARB. NUHIJI (min. 87) / FALEMI (min. 19), CL. RADUCANU (min. 41) Stadion: "Municipal" - Skopje; Spectatori: 1.000 SLOGA: Jovcev 4,5 - G. Jovanovski 4, Beganovici 4, Z. Jovanovski 4, Sekuloski 4 - Bajram 5 (min. 58 Gjorgjoski 4,5), Mustafi 4, Arif 5, Presliski 4,5 (min. 58 Demiri 4,5) - Beciri 4 (min. 70 Ard. Nuhiji 4), Arb. Nuhiji 5. Antrenor: Ekrem Maglajlja STEAUA: M. Tudor 6 - Fl. Dumitru 6 (min. 46 D. Balan 5,5), Radoi 6, Miu 6, Mitrita 6 (min. 67 Bordeanu 5,5) - Paraschiv 5,5, Falemi 7, Lincar 6,5, P. Stoica 6 - Neaga 6, Cl. Raducanu 6 (min. 74 Al. Piturca 5). Antrenor: Victor Piturca n Arbitri: K. Jakobsson 7 - O. Ragnarsson 7, E. Sigurdson 7 (toti din Islanda) Fouhami, marocanul plutitor Portarul Khalid Fouhami, simpaticul international marocan care a aparat buturile echipei Dinamo Bucuresti, a activat in editia trecuta de campionat la echipa belgiana Beveren. Din aceasta vara, fostul "ciine rosu" Fouhami s-a transferat la Standard Liege, formatie la care a facut cariera Mircea Rednic si unde va fi coechipier cu Liviu Ciobotariu si Tibor Selymes. In instantaneul alaturat, portarul pe care dinamovistii il porecleau "Moldoveanu'" pluteste deasupra gazonului de pe arena "Sclessin" din Liege. (M.B.) Reghecampf, milionar in marci Laurentiu Reghecampf, fotbalistul echipei Energie Cottbus, va cistiga un milion de marci pe sezon, dupa ce, miercuri, si-a renegociat contractul cu gruparea germana la care evolueaza din vara anului trecut. "Am intrat in rindul milionarilor", sa falea fostul international roman. Singurul fotbalist de la Energie Cottbus care mai are salariu peste un milion de marci este Vasile Miriuta, internationalul maghiar revizuindu-si contractul tot in aceasta vara. Presiunile din partea cluburilor Hamburger SV si VfB Stuttgart, care si l-au dorit in intersezon pe fundasul roman, i-au determinat pe oficialii de la Energie sa-l invite pe acesta la masa tratativelor. In prezenta presedintelui Dieter Krein si a managerului general al clubului, Klaus Stabach, Laurentiu si-a renegociat singur contractul, impresarul sau, Ioan Becali, aflat la Bucuresti, dindu-si acordul dupa un singur fax. Marirea de salariu a fost urmata automat si de prelungirea, cu inca un an, a contractului, pina in 2004. ADI DOBRE 88 de milioane de dolari pentru Vince Carter! Baschetbalistul Vince Carter, superstarul ultimei generatii de jucatori din NBA (campionatul profesionist nord-american), a semnat un nou contract, pina in 2008, cu echipa sa, Toronto Raptors. Pretul acestei tranzactii este un record absolut in lumea baschetului american: 88 de milioane de dolari. "Am luat decizia de a ma lega pentru multa vreme de Raptors, dupa o lunga chibzuinta. Mi s-a parut deosebit de important pentru viitorul meu", a declarat Vince. Carter, 24 de ani, a mai spus ca l-a influentat visul pe care l-a avut in noaptea dinaintea zilei in care a luat aceasta hotarire. "Faptul ca faci milioane si milioane de dolari nu inseamna neaparat ca esti fericit. Pot sa fac oriunde banii astia, dar sa nu ma simt bine. Insa numai jucind baschet la Raptors ma simt cu adevarat in elementul meu", a incheiat tinarul jucator. (M.B.) Gabi Szabo ar putea boicota proba de 5.000 de metri de la Edmonton Campionatele Mondiale de atletism in aer liber, cea mai importanta competitie de profil a acestui an, vor debuta azi, la Edmonton (Canada). Surpriza mare ar putea veni din partea romancei Gabriela Szabo, care a amenintat, miercuri, intr-o conferinta de presa, ca nu va lua startul in proba de 5.000 de metri daca rusoaicei Olga Egorova i se va permite sa intre in competitie. Egorova a fost depistata pozitiv cu eritropoietina (EPO) la controlul antidoping. "E foarte probabil ca nu voi alerga, daca Egorova va fi si ea la start. Pina anul acesta, alerga 5.000 de metri in 8 minute si 33 de secunde, iar acum parcurge aceeasi distanta in 8 minute si 23 de secunde. Eu nu am avut niciodata in cariera un asemenea salt", a declarat Szabo, campioana olimpica in aceasta proba. Gabi a fost sustinuta si de etiopianul Haile Gebreselassie, campion olimpic la 10.000 de metri: "Szabo are dreptate. Asa ceva nu este corect. Sportul inseamna sa-ti demonstrezi calitatile fizice, nu pe cele ale medicului tau". MARGARIT BANUTA Levski Sofia pica in calea Galatei Celelalte partide din turul doi ai Ligii Campionilor la fotbal s-au disputat tot miercuri seara, cu rezultate bune de partea romanilor din strainatate. Dupa ce Aliuta a aflat de marti ca va juca impotriva nemtilor de la Borussia Dortmund, Alin Stoica a indeplinit o simpla formalitate la Tiraspol. Chiar daca internationalul roman nu a evoluat nici un minut, fiind menajat, Anderlecht a cistigat si mansa-retur. Galatasaray Istanbul, formatie antrenata de Mircea Lucescu, a reusit calificarea in turul urmator dupa ce s-a impus cu 4-1, in deplasare, in fata albanezilor de la Vllaznia Shkoder. Gica Popescu a evoluat in toate cele 90 de minute. * STEAUA ROSIE BELGRAD - Omonia Nicosia 2-1 (0-0). Au marcat: Lerinc (min. 52), Acimovici (min. 79) / Kaifas (min. 71). In tur, 1-1; * HAJDUK SPLIT - Ferencvaros 5-4 (0-0, 0-0, 0-0), dupa executarea loviturilor de departajare. In tur, 0-0; * Brann Beggen - LEVSKI SOFIA 1-1 (1-1). Walltin (min. 16) / G. Ivanov (min. 5). In tur, 0-0; * GLASGOW RANGERS - Maribor Teatanic 3-1 (0-0). T. A. Flo (min. 54), Cannigia (min. 58 si 73) / Starcevici (min. 17). In tur, 3-0; * FC Barry Town - FC PORTO 3-1 (2-1). Lee Philips (min. 37), Ryan (min. 38), G. Lloyd (min. 90 - din penalty) / Dias (min. 17). In tur, 0-8; * Vllaznia Shkoder - GALATASARAY ISTANBUL 1-4 (1-1). Sinani (min. 34) / Umit Karan (min. 39), Hasan Sas (min. 50), Arif Erdem (min. 69), Serkan (min. 79). In tur, 0-2; * FC COPENHAGA - Torpedo Kutaisi 3-1 (1-0). Zuma (min. 43), Loenstrup (min. 59), H. Fernandez (min. 75) / Kutateladze (min. 88). In tur, 1-1; * INTER BRATISLAVA - Slavia Mozir 1-0 (0-0). Lembakoali (min. 73). In tur, 1-0; * HALMSTAD - Bohemians Dublin 2-0 (0-0). T. Jonsson (min. 57), Selakovici (min. 68). In tur, 0-0; * MACCABI HAIFA - Haka Valkeakoski 4-0 (1-0). Rosso (min. 38), Y. Katan (min. 57, 77 si 90). In tur, 1-0; * WISLA CRACOVIA - Skonto Riga 1-0 (0-0). Zurawski (min. 86). In tur, 0-0; * Serif Tiraspol - ANDERLECHT BRUXELLES 1-2 (1-1). Boret (min. 4) / Iasciuk (min. 28 - din penalty), Glen de Boeck (min. 58). In tur: 0-4. * Partida FC Lugano - SAHTIOR DONETK (2-1) s-a disputat marti seara. Formatia ucraineana s-a calificat, intrucit se impusese in meciul-tur cu 3-0. Turul trei preliminar (7/8 august si 21/22 august) Galatasaray Istanbul - Levski Sofia; Steaua Rosie Belgrad - Bayer Leverkusen; Ajax Amsterdam - Celtic Glasgow; Sahtior Donetk - Borussia Dortmund; Wisla Cracovia - FC Barcelona; Halmstad - Anderlecht Bruxelles; FC Porto - Grasshoppers Zürich; Locomotiv Moscova - Tyrol Innsbruck; Glasgow Rangers - Fenerbahce Istanbul; Inter Bratislava - Rosenborg Trondheim; Slavia Praga - Panathinaikos Atena; AC Parma - Lille; STEAUA BUCURESTI - Dinamo Kiev; FC Copenhaga - Lazio Roma, Maccabi Haifa - FC Liverpool, Hajduk Split - Real Mallorca. Dinamo Kiev a surclasat-o pe FC Bruges Tiberiu Ghioane a debutat la echipa Dinamo Kiev, viitoarea adversara a stelistilor in turul trei preliminar al Ligii Campionilor. "Alb-albastrii" au dispus miercuri cu 3-0 de formatia belgiana FC Bruges, prin golurile marcate de Serebrenikov (min. 13), Venhlinski (min. 45) si Melasenko (min. 66). Alaturi de ex-rapidist, la gruparea ucraineana si-a facut debutul si fostul portar al echipei Spartak Moscova, Oleksandr Filimonov. Cernat a intrat abia in minutul 46, inlocuindu-l pe Bialkevici, in timp ce Ghioane a fost introdus si el dupa pauza, in locul lui Moroz. FC Dinamo a prefatat ieri noul sezon din Divizia A Romica Buia: "Am fost maidanez, vreau sa devin ciine de rasa!" FC Dinamo a prefatat noua stagiune a Diviziei A la fotbal printr-o conferinta de presa la care au participat managerul general Cornel Dinu, antrenorul Ion Marin, precum si jucatorii Dorin Semeghin, Florin Pirvu, Romulus Buia si Claudiu Niculescu, achizitiile din intersezon ale "ciinilor rosii". In cadrul intilnirii cu reprezentantii presei, dinamovistii au lansat, cu precadere, mesaje catre suporteri, nadajduind ca scurtcircuitele din stagiunea trecuta vor fi date uitarii. "Sper ca fanii vor fi alaturi de echipa si la bine, dar mai ales la greu", a spus Ion Marin. "Sapaliga", aflat la prima conferinta de presa in calitate de "principal" la Dinamo, a fost ieri dimineata la un cabinet stomatologic, unde i-a fost tratata o masea, motiv pentru care a fost silit sa vorbeasca mai mult printre dinti. "Credem ca nu vom mai trai momentele tensionate de care suflarea "ciinilor rosii" a avut parte in campionatul trecut", a declarat Procuroru'. "Un meci se cistiga cu un om in plus, asa ca speram ca acest jucator sa fie publicul", a concluzionat Romica Buia, care va debuta oficial miine, in meciul cu Ceahlaul, in tricoul ros-alb. Niculescu: "Nu m-a obligat nimeni sa vin la Dinamo" Fotbalistii au facut si ei cite un apel catre simpatizanti. "Dinamo e o echipa foarte mare si ma bucur ca am ajuns aici", a spus "inchizatorul" Florin Pirvu, fostul capitan al echipei Petrolul Ploiesti. La rindul sau, starul Claudiu Niculescu, despre care se spune ca a constituit "transferul verii", s-a confesat, prilej sa spulbere zvonul ca a fost silit de Gigi Netoiu sa vina in "Groapa": "Nu mi-a impus nimeni sa ajung la Dinamo. A fost dorinta mea si nu regret ca sint la aceasta formatie. Sper sa aduc multe bucurii suporterilor si sa nu-i dezamagesc. Stiu ca se asteapta foarte mult de la mine". Romica Buia, jovialul mijlocas de creatie adus de la Rocar, a fost cel mai transant in declaratii. "Am fost maidanez pentru ca m-am plimbat de la o echipa la alta, insa acum vreau sa devin un adevarat "ciine de rasa"! Sper sa cistig si eu un titlu de campion pentru ca am ajuns la o anumita virsta", au fost cuvintele celui care a debutat la Minerul Cavnic, in Divizia B. DANIEL CONTESCU Cornel Dinu a implinit 53 de ani "Pe vremea noastra, diminetile erau grele!" Cornel Dinu, managerul general al echipei Dinamo, a implinit ieri 53 de ani. Dupa terminarea conferintei de presa a "ciinilor rosii", Procuroru' a ciocnit cite o cupa cu sampanie cu reprezentantii presei. Bine dispus si pus pe sotii, fostul antrenor principal al "ciinilor rosii" a scapat, printre dinti: "Pe vremea noastra, diminetile erau grele!". "Luati, baieti, cite o cupa cu sampanie, ca si eu am luat destule", a adaugat ex-tehnicianul, care a mentionat ca va urmari din tribuna meciurile "ciinilor rosii". Cornel Dinu inca mai urmeaza un tratament de vindecare a ficatului, dupa ce, in urma cu citeva saptamini, a fost internat la Spitalul de Urgenta. Atunci, Dinu a suferit o alergie de la medicamente si a avut nevoie de perfuzii. DANIEL CONTESCU Netoiu trimite Craiova Maxima la peluza! Cirtu, Camataru si Ungureanu au primit interdictie sa mai calce pe la tribuna oficiala Dupa sedinta desfasurata miercuri seara, la care Cornel Mondea, prefectul de Dolj, si Vasile Bulucea, primarul Craiovei, l-au asigurat pe Gigi Netoiu ca va avea liniste in Banie, "Comandantul" a acceptat ca meciul Universitatii cu Gloria Bistrita sa se joace in Banie. Au urmat scene penibile, cei trei pupindu-se strasnic in fata fotoreporterilor si a camerelor de luat vederi, de parca nu se aflau in sediul LPF, ci intr-un studio tv unde se filma o reclama la campania pentru sprijinirea homosexualilor. Dupa toate astea, ieri dimineata, "tiganul" din Poiana Mare, cum el singur a recunoscut, le-a transmis slugilor sale de la Craiova o lista cu 9 oameni care nu mai au voie sa patrunda in incinta tribunei oficiale a stadionului "Ion Oblemenco". Pe aceasta lista, care saptamina trecuta ii continea pe fratii Nicu si Eugen Mihailescu, Ionel Danciulescu si Marcel Popescu, au fost adaugati Sorin Cirtu, Rodion Camataru, Nicolae Ungureanu, Emil Sandoi si Adrian Paunescu. Astfel, "olteanul nemernic" trimite o buna parte din cei care au creat spiritul si istoria Craiovei Maxima sa urmareasca meciurile Universitatii din peluza arenei pe care "interzisii" lui Netoiu au rastignit atitea nume mari ale fotbalului mondial. Tot ieri, Cornel Mondea, prefectul pe care craiovenii il banuiesc ca face jocurile "Comandantului", i-a chemat pe liderii galeriei oltene si le-a comunicat, nici mai mult, nici mai putin ca, in cazul in care fanii il vor mai injura pe cel care l-a dat gratis pe Claudiu Niculescu la Dinamo si a vrut sa mute echipa la Bucuresti, contestatarii vor fi scosi cu politia din stadion, meciul va fi intrerupt, iar echipa va pleca in Capitala. Miercuri seara, chiar si la aflarea stirii ca meciul cu Bistrita se va juca in Banie, sute de suporteri au continuat sa scandeze: "Mut-o pe ma-ta, Netoiu, mut-o pe ma-ta!", si e greu de crezut ca fostul ofiter de la "Doi s'un sfert" se va impaca vreodata cu galeria Universitatii. DANIEL NANU MARIO MORCOV Pataniile lui Vivi Rachita Valeriu Rachita si Bogdan Patrascu, fotbalistii echipei Litex Loveci, s-au intors in urma cu doua zile in Bulgaria, dupa un cantonament de aproximativ o luna, perioada caracterizata de cei doi romani drept "una dintre cele mai lungi si mai urite". Litex a efectuat un turneu care a cuprins stagii de pregatire si jocuri amicale in Germania, Austria si Italia. Pentru Vivi Rachita, ultima luna a fost un calvar. Accidentat de mai multa vreme la muschii gemeni ai piciorului drept, fostul international roman a fost la un pas de a suferi complicatii care l-ar fi tinut pe tusa cel putin sase luni. Aflat in cantonamentul de la Trappencamp, in nordul Germaniei, alaturi de coechipierii sai de la Loveci, Rachita, exasperat de ineficienta tratamentelor la care era supus, a hotarit sa plece in tara, pentru un consult amanuntit la Pompiliu Popescu, medicul nationalei de fotbal a Romaniei. Vivi a parasit "tabara" mai intii cu un taxi, pina la Hamburg, de unde, pina la Bucuresti, a mai schimbat trei avioane. "Dupa doua mii de kilometri, nici nu am dat pe acasa, ci m-am dus direct la medic", povesteste Vivi. Popescu a constatat ca Vivi sufera de o ruptura fibrilara la "gemenii" piciorului drept, impunindu-i jucatorului cinci zile de tratament. Rachita s-a intors apoi in Germania, urmind sa parcurga un program de pregatire special conceput de Pompiliu Popescu. "Cind m-au vazut intreg, colegii de la Litex s-au inchinat", marturisea fotbalistul originar din Boldesti Scaieni. Echipa celor doi romani debuteaza miine in noua stagiune a campionatului din Bulgaria, urmind sa intilneasca, pe teren propriu, formatia Cernomoret Burgas, iar joi va disputa, in Irlanda, prima partida din Cupa UEFA. ADI DOBRE Incepe "Daciada" pe stil nou Andone e nervos: "Sportul nu-i "Hopa Mitica"!" Sportul Studentesc si Petrolul Ploiesti vor deschide astazi balul unui nou campionat de fotbal. Competitia organizata de bufonul Mitica Dragomir va debuta sub semnul scandalurilor derulate in ultimele zile, conflicte care i-au confirmat microbistului murdaria in care se zbate fotbalul romanesc. "Onoarea" de a deflora cea de-a 84-a editie a Diviziei A o au doua echipe cu acelasi calapod. Ambele - fara vedete si cu un pic de ambitie. Fostii "minji" ai lui Andone au devenit cai de doi ani, numai buni pentru aruncat intr-o competitie cu armasari mai mult sau mai putin de rasa. Disciplinata ca un pluton de recruti, trupa din Regie a intrat abia aseara in cantonament, antrenorul Ioan Andone alegind acest model inspirat fiind de metodele din Occident. "Trebuie sa inteleaga fiecare ce inseamna profesionismul. Nu se pregateste, nu joaca. Nu joaca, nu cistiga bani", si-a motivat decizia ambitiosul tehnician, revenit la Sportul dupa sase luni de "exil" la FC Bihor. "Pai ce, e stadionul lu' ma-sa?" Partida de astazi se va disputa in Regie, de la ora 17.00, si va fi arbitrata de Iosif Biro (la centru), Ioan Muresan si Eugen Pirvulescu, "asistenti". PRO TV va transmite meciul in direct. Decizia ca Sportul sa joace in Regie, masura luata in ultimele 24 de ore, a bulversat pregatirea "studentilor". Andone a criticat manevrele facute de Gigi Netoiu, patronul Universitatii Craiova, care incercase sa inchirieze arena "Lia Manoliu", stadion pe care urma sa evolueze "alb-negrii". "Sportul Studentesc, chiar daca este nou-promovata, nu este "Hopa Mitica" al Diviziei A. Am ajuns sa fim anuntati la ora 20.00 ca avem voie sa jucam pe "Lia Manoliu", intrucit s-a razgindit Netoiu. Pai ce, e stadionul lu' ma-sa?!", si-a varsat nervii Andone. Tehnicianul "alb-negrilor" are mare incredere in elevii sai, mai ales ca a studiat foarte bine jocul adversarilor, carora, in urma cu patru ani, le-a fost antrenor. "Ploiestenii au avantajul experientei. Sint disciplinati, ambitiosi. Au acum un alt antrenor, care le-a schimbat un pic stilul. Joaca mai ofensiv, cu o asezare 3-5-2, cu doi mijlocasi de banda care pot face bine atit faza de aparare, cit si cea de atac. O nuca foarte greu de spart. Sportul are un lot echilibrat, tinar, cu mari perspective. Vom invinge", a anuntat Andone, care aseara a disecat evolutia prahovenilor din partida cu Dinamo. Chiar daca nu s-a decis acest lucru, se pare ca meciul de astazi va fi ultimul pe care "studentii" il vor juca, in acest tur, pe terenul din Regie. Arena va fi supusa unei reconstructii din temelii, de acest lucru urmind sa se ocupe cunoscutul arhitect Mac Popescu, presedintele de onoare al gruparii "alb-negre", cel care a proiectat, de altfel, actuala baza a "studentilor". Pina cind renovarea va fi gata, Sportul isi va disputa meciurile considerate pe teren propriu, in nocturna, pe stadionul "Lia Manoliu". Ca la armata Marin Barbu, antrenorul Petrolului, i-a bagat pe "lupi" inca de miercuri in cantonamentul din padurea de la Cringu lui Bot. Conform unui vechi obicei de-al sau, "Magiun" le-a confiscat elevilor sai telefoanele mobile pentru ca acestia sa aiba liniste deplina. "Va fi greu, ca in fata oricarei nou-promovate", spune tehnicianul "gazarilor". In intentia de a schimba din mers jocul echipei sale, imprimindu-i un stil mult mai ofensiv, "Magiun" nu a avut parte de prea multe satisfactii in jocurile de pregatire, dar este convins ca, in jocurile oficiale, "alta va fi povestea". Cravasati pe toata perioada verii, fotbalistii ploiesteni sustin ca "ne-am revenit. La inceput a fost mai greu pentru ca nu eram invatati cu o asemenea pregatire, ca la armata". Miercuri seara, in centrul orasului, ploiestenii si-au prezentat, in cadrul unui spectacol, lotul cu care vor aborda noua stagiune. Actiunea a avut un succes neasteptat, peste 8.000 de fani tinind sa fie prezenti la intilnirea cu favoritii lor. Dupa numai o ora, timp in care au urmarit spectacolul organizat de conducerea clubului, fotbalistii au fost nevoiti sa se intoarca in cantonament. Petrolul va fi insotita la Bucuresti de o puternica galerie, suporterii "lupilor galbeni" urmind sa soseasca atit cu trenul, cit si cu autoturismele personale. LAURENTIU CIORNEI ADI DOBRE Formatii probabile SPORTUL: Stanca - Farmache, Galamaz, Musteata, Rusu - Cr. Irimia, Lazar, Paduret, Cruceru - Dinita, Ciubotariu. Antrenor: Ioan Andone PETROLUL: I. Irimia - Rohat, Voinea, Toporan - Pancovici, E. Tudor, Todoran, A. Savu, Lupsa - Orlando, Costescu. Antrenor: Marin Barbu Flash Sportiv Kurnikova sustine ca a ramas domnisoara Rusoaica Anna Kurnikova, vedeta a tenisului mondial, a dezmintit, miercuri, la San Diego, stirea ca s-ar fi casatorit, in secret, cu hocheistul Serghei Fedorov. Tabloidul britanic "The Sun" a publicat, la sfirsitul lunii trecute, o stire potrivit careia Anna s-ar fi maritat cu starul rus al echipei Detroit Red Wings, din NHL, in cadrul unei ceremonii foarte intime, la Moscova. Papusa blonda a facut o declaratie pe site-ul personal, www.sports.lycos.com/Anna, in care a precizat: "Nu obisnuiesc sa discut despre viata mea privata, dar lasati-ma sa confirm, inca o data, ca nu sint maritata. Sper ca zvonurile pe aceasta tema sa inceteze". (M.B.) Elogii pentru Mara Bogdan Mara, jucatorul roman al echipei Deportivo Alaves, a contribuit decisiv la inscrierea a patru din cele sase goluri reusite de formatia sa in partida amicala cu Portugalete, scor 6-0, disputata marti. Pentru prestatia sa, Mara a fost laudat de presa spaniola, cotidianul "El Correo" notind ca "Mara si-a demonstrat o mare parte din calitati: capacitatea de a controla mingea, usurinta in deplasare si viziunea asupra jocului. I-a lipsit doar precizia in anumite momente. Aceasta partida s-a transformat in cel mai bun prilej pentru ca Bogdan Mara sa straluceasca". (M.B.) Pavel l-a strivit pe Clavet Tenismanul roman Andrei Pavel s-a calificat in optimile de finala ale turneului de la Montreal, din seria "Masters", competitie dotata cu premii in valoare totala de 2,95 milioane de dolari. Pavel l-a invins in turul al doilea pe valorosul jucator Francisco Clavet (Spania), scor 7-5, 6-4. In faza superioara, romanul, stabilit in Germania, il va intilni pe marocanul Hicham Arazi. Pina acum, Andrei Pavel a cistigat la Openul canadian 30.800 dolari si 15 puncte ATP. (M.B.) [27][pl.dll?rid=expresro] 