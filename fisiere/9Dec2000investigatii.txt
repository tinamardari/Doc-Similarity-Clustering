 Dupa ce si-a ucis sotul, Mirela Hotea a devenit Studenta dupa gratii Mirela Hotea a fost condamnata, in urma cu doi ani, pentru uciderea sotului si inchisa in Penitenciarul din Aiud. Mirela are 32 de ani si invata acum sa-si dea examenele la facultate. Dupa arestare, ea s-a hotarit sa urmeze cursurile unei institutii de invatamint superior. Mirela Hotea este studenta in anul II la Sectia Marketing a Universitatii Romano-Germane din Sibiu. In timpul examenelor, o comisie de profesori ii duce subiectele la Aiud. Mirela si-a ucis sotul cu o lovitura de cutit Mirela era casatorita, avea doi copii si era invatatoare intr-o comuna din Sibiu. In ultimii ani, casnicia ei cu Liviu a inceput sa scirtiie, pentru ca mai apoi sa devina un cosmar. Pe 20 august 1997, Mirela si-a lovit sotul cu un cutit exact in inima. Arestata imediat, ea a primit o condamnare de noua ani inchisoare pentru omor calificat. Cind a ajuns in penitenciar, s-a hotarit sa se inscrie la facultate. Din cauza cazierului, nu a putut alege Dreptul si a optat pentru Marketing. In a doua sesiune de examene din 1999, cumnata Mirelei a mers cu dosarul de inscriere la facultate. Cadrele penitenciarului au ajutat-o pe detinuta si a reusit sa primeasca aprobare de la Directia Generala a Penitenciarelor ca sa-si sustina examenul in inchisoare. Ea a marturisit in cererea de la dosar ca doreste sa i se ofere sansa reintegrarii in societate iar facultatea i-ar ridica moralul. Candidata a invatat singura dupa manualele aduse de catre rude si a fost admisa cu media 6,24. Ofiterul Toniga, din cadrul Compartimentului Educativ de la Penitenciarul Aiud, sustine ca Mirela este o studenta silitoare. "A primit programa si a inceput sa invete. O viziteaza copiii si celelalte rude si asta o ajuta mult. In unitate este o detinuta serioasa, care nu ne-a facut probleme. In ce priveste scoala, stiu ca e ambitioasa si are note bune", ne-a declarat ofiterul. Carmen Velea, preparator la Universitatea Romano-Germana, confirma cele spuse de politist. "Mirela a fost studenta mea la Economie Politica si a primit 8. Este o fata care isi da silinta sa invete, este ambitioasa si credem ca va termina facultatea cu bine", afirma Carmen Velea. Profesorii o trateaza pe detinuta ca pe oricare alta studenta. Nimeni nu o judeca pentru fapta comisa. MADALINA LUCA Cringasii, la un pas de a sari in aer Un incendiu de proportii a izbucnit ieri, in jurul orei 14.00, la un depozit din spatele Pietei Cringasi din Capitala. Spatiul, in care erau depozitate butoaie, cauciucuri, tuburi de oxigen, apartinea societatii comerciale "Prestari Servicii Auto" SA, fiind inchiriat firmei "Argis Junior" SRL. Pompierii, sositi la fata locului cu sapte masini, s-au luptat timp de citeva ore cu flacarile. Misiunea lor a fost ingreunata de faptul ca in Piata Cringasi nu exista retea de apa, iar depozitul este situat intr-o zona aglomerata, in care focul se putea extinde cu usurinta. In plus, suflul exploziei tuburilor de oxigen ar fi putut spulbera locuintele din zona. La inchiderea editiei, pompierii militari reusisera sa lichideze incendiul. MIHAI MORAR "Furtul secolului", gogoasa mileniului Presupusa disparitie a unei serviete cu 10 milioane de dolari a fost anuntata cu tam-tam de "Jurnalul National" , suma furata fiind de fapt de 10.000 de dolari O stire "bomba" aparuta ieri in "Jurnalul National" a pus pe jar intreaga conducere a Politiei Capitalei. Articolul, publicat pe prima pagina, cu titlul "10 milioane de dolari furati dintr-un Trabant", in publicatiile companiei "Jurnalul" (cotidianele "Capitala" si "Jurnalul National") "dezvaluia" cititorilor ca, in data de 4 decembrie, in Bucuresti s-a inregistrat «furtul secolului»: unui bucurestean, administrator al unei firme, i s-a furat din Trabantul proprietate personala, suma de 10 milioane de dolari. Pe care, respectivul, ii avea intr-un servieta diplomat. Culmea, furtul a avut loc in timp ce "milionarul in dolari" trebaluia la motorul Trabantului care, cu o incapatinare demna de un catir refuza sa porneasca. Potrivit "Jurnalului national", hotii au sustras servieta si s-au volatilizat, inainte ca pagubasul sa-si dea seama ce se intimpla. Omul nu a reusit nici macar sa-si porneasca masina. Corneliu Goncea, 29 de ani, proprietarul Trabantului si al celor "10 milioane de dolari" a constatat furtul in momentul in care, descurajat de vechile metehne ale Trabantului, a intrat in masina sa isi ia cheile si servieta, urmind sa plece cu un taxi. Cam asa s-a petrecut, pe scurt, «furtul secolului», in viziunea "Jurnalului national". Alertati de informatia aparuta in cotidianului amintit, sefii Politiei Capitalei au dispus verificarile de rigoare. Nu a fost nevoie sa se piarda prea mult timp sau se caute prea departe pentru a se afla ce s-a intimplat in realitate: «furtul secolului» era de fapt o simpla sesizare depusa de Corneliu Goncea, la Sectia 1 de Politie care reclamase disparitia din Trabantul propriu a unei serviete continind 10.000 de dolari. ( D.N., P.C.) Danezii care au torturat copii romani, cercetati de Parchet Cazul sotilor danezi Erik si Hanne Terp, care, in Centrul de plasament Lovelight din Arad, au chinuit mai multi copii, a ajuns si in Danemarca. Danezii au aflat despre acest caz accesind pe Internet "Evenimentul zilei". O echipa a televiziunii daneze TV 2 a sosit la Arad si a facut investigatii. In Danemarca au aparut alte marturii zguduitoare referitoare la sotii Terp. Danezii cereau bani donatorilor prin Internet Sotii Terp au deschis un site pe Internet dedicat organizatiei Lovelight. La adresa www.lovelight.org.uk, se pot citi amanunte despre ceea ce fac ei la Arad. Cititorul putea afla ca sotii Terp au venit in 1993 in Arad si au ajuns sa-i cunoasca pe toti copiii strazii din Arad. Dar, pentru munca lor, ei au nevoie de voluntari si de bani. Danezii au cerut bani pentru alimentarea cu gaz in casa lor de pe strada Cezar din Arad, ceea ce costa 2200 dolari sau 1.500 lire sterline, si pentru un automobil de opt persoane. De asemena, sotii Terp cer bani pentru ca in Romania legile ar interzice sa fie tinuti la un loc copii HIV seropozitivi cu cei sanatosi, asa ca ei trebuie sa-si construiasca o extensie a casei, cu baie si dormitor separat. Pentru donatii, ei au oferit doua numere de cont, unul deschis la o banca din Anglia, iar celalalt la o banca din Ungaria, desi activitatea asociatiei Lovelight se desfasoara in Romania. Pentru a fi mai convingatori, Erik si Hanne Terp au realizat si rapoarte lunare, in care dau scurte detalii despre Emeric, Alin si Iosif, din care rezulta dragostea cu care i-ar fi inconjurat pe copii. Dupa izbucnirea scandalului, site-ul de pe Internet a fost inchis. Sotii Terp au avut probleme si in Danemarca, cu propriii copii Alexandra Strand Holm, de la televiziunea daneza TV 2, impreuna cu un operator, au sosit la Arad pentru a investiga cazul sotilor Terp. Modul in care acestia s-au comportat cu copiii i-a socat pe jurnalistii danezi. Insa, dupa cum ne-a declarat Alexandra, presa daneza a aflat destule despre Erik si Hanne. Ziarele daneze au descoperit ca sotii Terp au cinci copii, din casnicii diferite. Cel putin unul din copii a fost luat din ingrijirea Hannei, tocmai din cauza tratamentului dur. Doi soti danezi au sosit la Arad, ca voluntari, si au lucrat la asociatia sotilor Terp in perioada septembrie 1997 - martie 1998. Ei au povestit lucruri incredibile pentru danezi, despre cum au fost tratati copiii din casa de plasament a asociatiei Lovelight. Ei au prezentat chiar si fotografii din care rezulta modul brutal in care Erik si Hanne ii pedepseau pe copii. Intorsi in Danemarca, cei doi voluntari au scris autoritatilor romane si daneze, povestind ororile din casa sotilor Terp. Desi aceste semnale au existat, nimeni nu a miscat un deget pentru a stopa ororile din casa sotilor Terp. Asociatia Lovelight a fost reautorizata in 22 martie 2000, deoarece atunci cind venea cineva in control din partea Comisiei Judetene pentru Protectia Copilului, totul stralucea de curatenie, iar copiii zimbeau frumos si spuneau ca sint bine ingrijiti. Nimeni nu si-a dat seama ca ei faceau asta doar de frica bataii. Alexandra Strand Holm si-a incheiat documentarea din Arad. "Nu stiu daca nu cumva, dupa ce vom pleca, sotii Terp nu vor incepe din nou sa faca aceleasi lucruri cu alti copii"- ne-a declarat ziarista. Parchetul Arad a intrat pe fir Cazul sotilor Terp a ajuns in atentia Parchetului de pe linga Judecatoria Arad. Au fost audiati copiii si asistentii sociali care s-au ocupat de caz. Impotriva lui Erik si Hanne a fost deschisa cercetarea penala. Insa problema sta in legislatie. Legea pedepseste abuzul impotriva copiilor prin texte de pe vremea lui Ceausescu, care pedepsesc doar daca a fost afectata grav sanatatea fizica sau psihica a copilului. Cuantificarea este dificil de facut si sta doar la latitudinea medicilor, care pot arata cit de mult au avut de suferit copiii de pe urma tratamentului care le-a fost aplicat. Nu se stie ce vor arata expertizele medicale, dar este cert faptul ca si acum, dupa mai bine de o saptamina, Emeric, Alin si Iosif, care sint internati in Centrul de plasament nr. 2 din Arad, se tem ca poate veni Erik sa-i bata. SORIN TROCAN Printr-o hotarire de guvern trecuta pe sest, Actualii demnitari isi vor putea cumpara vilele de protocol Guvernul Romaniei a emis in luna septembrie o hotarire in legatura cu care oficialii Palatului Victoria "au uitat sa informeze" opinia publica. Aceasta deoarece respectivul act normativ permite cumpararea unor imobile din administratia Regiei Autonome "Administratia Patrimoniului Protocolului de Stat" de catre persoane fizice sau juridice, conform Legii Locuintei din 1996. Chiriasii acestor imobile au drept de preemptiune, adica sint primii care vor fi intrebati daca vor sa le cumpere. Imobilele din administratia RA-APPS sint vile sau apartamente de lux, cu teren aferent de sute de metri patrati, aflate in zone rezidentiale din Bucuresti, dar si din statiuni. Desi actuala putere a aruncat anatema asupra demnitarilor PDSR, care in 1996, tot in baza unei hotariri emise pe ultima suta de metri, si-au cumparat locuintele de protocol pe care le ocupau, la preturi derizorii, iata ca guvernul Mugur Isarescu face exact la fel. Asa a reusit Ion Iliescu sa-si cumpere o casa in Primaverii, asa i se "batatoreste terenul" si lui Emil Constantinescu, tot in Primaverii. Palatul Victoria nu se vinde... deocamdata In sedinta de guvern din 28 septembrie, independentul Mugur Isarescu, impreuna cu secretarul general al guvernului, Radu Stroe (PNL), si cu ministrul finantelor, Decebal Traian Remes, au semnat Hotarirea de Guvern nr. 854 privind organizarea si functionarea RA-APPS. In anexele acestei hotariri descoperim adevaratul scop al actului normativ: acela de a permite vinzarea unor imobile de protocol catre unii dintre actualii chiriasi cu nume sonore din viata publica. Spunem unii chiriasi pentru ca patrimoniul RA-APPS, care era proprietate publica a statului, a fost acum impartit in doua: patrimoniu public si patrimoniu privat. Imobilele din domeniul public al statului nu puteau fi vindute, dar acum, multumita noii hotariri de guvern, acest lucru se poate. Au ramas in proprietatea publica a statului Palatul Cotroceni, cladirea Guvernului, Complexul Scrovistea - resedinta de vara a presedintelui Romaniei, Crama de la Snagov, cinci vile la Predeal, 13 la Sinaia, patru la Olanesti, cinci la Neptun, casa de oaspeti "Bradet" din Suceava, Monumentul Eroilor din Parcul Carol, Hotelul Triumf din Capitala plus citeva palate, printre care si cel al lui Ceausescu din Primaverii. Au mai ramas la stat si 45 de imobile inchiriate unor persoane fizice sau juridice, care nu pot fi instrainate, spre regretul ocupantilor. In categoria "pagubitilor", adica cei a caror locuinta nu a fost trecuta in patrimoniul privat al RA-APPS, intra prosperul om de afaceri Ion Tiriac, ministrul externelor, Petre Roman, actualul sef al SRI, Costin Georgescu, fostul sef al SRI, Virgil Magureanu, fosta prezentatoare TV, Delia Budeanu, Uniunea Democrata a Maghiarilor din Romania s.a. Fosti, actuali si viitori demnitari pot rasufla linistiti De cealalta parte, pe lista cu imobile trecute din domeniul public in domeniul privat al statului, se afla adevaratii beneficiari ai acestei lovituri de teatru guvernamental. Lista contine imobile si terenuri care insumeaza milioane de metri patrati. Aici sint cuprinse aproape toate vilele de protocol din Bucuresti, Snagov, Predeal, Sinaia, Olanesti, Neptun si din alte localitati. Printre cei care au primit unda verde pentru cumpararea imobilelor din zonele rezidentiale ale Capitalei se numara fostul general de securitate Iulian Vlad, Ilie Ceausescu (fratele fostului dictator), Vasile Bulucea (primarul Craiovei), Nicolae Badea (ginerele lui Ioan Dinca "Teleaga"), ministrul invatamintului Andrei Marga (care, neinspirat, a evacuat prematur locuinta), deputatul PD Cristian Dumitrescu, revolutionarul pedeserist Dan Iosif, viitorul prim-ministru PDSR Adrian Nastase, fostul premier Nicolae Vacaroiu, primarul general al Capitalei Traian Basescu si, "cu voia dumneavoastra, ultimul pe lista", seful statului Emil Constantinescu. Actualul presedinte nu a avut noroc sa fie adoptata legea privitoare la drepturile fostilor sefi de stat, senatorii PDSR fiind cei care s-au opus vehement pina in ultima zi a sesiunii parlamentare trecute, asa ca a fost nevoit sa se descurce in stil romanesc. Conform unor surse neoficiale, Constantinescu si-a ales o casa in Primaverii, cu etaj si garaj, care a fost trecuta in proprietatea privata a statului pentru a-i fi mai apoi vinduta. Aceleasi surse ne-au declarat ca actualul director general al RA-APPS, Aurel Vlaicu, cel care a avizat lista imobilelor de vinzare, si-a pregatit pentru zilele de opozitie, caci el e membru PNTCD, o "viluta" la Snagov care, impreuna cu terenul aferent, se intinde pe aproape un hectar si jumatate. El a avut grija si de partidul sau, sediul central al PNTCD din Piata Rosetti putind fi cumparat in orice clipa, spre deosebire de cel al UDMR. Dupa aparitia acestei hotariri de guvern, in luna octombrie, Aurel Vlaicu a fost deseori intrebat de reporterii "Evenimentul zilei" despre situatia imobilelor aflate in administratia RA-APPS, dar directorul regiei a declarat permanent ca inca nu exista o lista definitiva a acestor imobile. De fapt, lista era facuta publica de aproape o luna, dar nimeni nu trebuia sa se prinda care erau dedesubturile, cu atit mai putin ziaristii. NARCISA IORGA SORIN CEHAN Un proxenet avea la strada o fetita de 14 ani Politistii din cadrul Serviciului de Combatere a Crimei Organizate Iasi au retinut joi seara un proxenet care a racolat patru tinere si le-a determinat sa se prostitueze. Marcel Caluianu (28 de ani) a fost anchetat de procurori care au descoperit ca una din "fetite" era minora. El va fi anchetat pentru infractiunea de proxenetism, deoarece in perioada martie-noiembrie 2000 si-a insusit sumele produse de cele patru adolescente care practicau prostitutia in folosul sau. "Mezina" grupului, Anca D., nu avea decit 14 ani si a declarat anchetatorilor ca intrase "in bransa" de aproape un an. Politistii ieseni continua cercetarile deoarece se banuieste ca acest fir duce catre o retea foarte mare de vinzatori de carne vie si, dupa unele informatii, chiar catre una de producere a filmelor porno cu minori si copii. CATALIN DUMITRESCU 14 ani de puscarie pentru ca si-a supus fiicele la perversiuni sexuale Magistratii Tribunalului Iasi au dat ieri cea mai grea pedeapsa pentru un tata care a incercat sa-si violeze fiicele si le-a supus la perversiuni sexuale. Petrica Andrioae (40 de ani), din comuna Cotnari, a stat pina in 1994 la puscarie, fiind condamnat pentru viol. El s-a intors acasa, fiind eliberat conditionat, dar nu s-a linistit, ci a trecut la violarea propriilor copii. Petrica statea la soacra sa din Ceplenita, unde convietuia cu sotia si cei cinci copii. Prima fata violata a fost Petronela, de numai 10 ani. Profitind de lipsa tuturor de acasa, i-a promis micutei ca ii va da dulciuri si suc, dupa care a obligat-o sa se dezbrace si sa-l mingiie in zona organelor genitale pina cind se producea orgasmul. El si-a amenintat fata ca o omoara daca va spune cuiva ce i se intimpla. Anchetatorii au descoperit ca fetita a fost violata timp de cinci ani. Mai mult, Petrica Andrioae le-a obligat la perversiuni sexuale si pe celelalte doua fete, chiar in prezenta mamei lor. CATALIN DUMITRESCU Profetul trebuie sa dea explicatii Brucan, dat in judecata de "stupid people"! Silviu Brucan a fost dat in judecata de doi bacauani, jigniti de un comentariu facut in cadrul unor dezbateri pe marginea alegerilor generale, in care a reluat, referindu-se la romani, sintagma "stupid people". Afirmatia a fost facuta la PRO TV, iar expresia folosita de Brucan i-a insultat atit de tare pe cei doi - Dobos Eronim si Ciceu Dan - incit s-au hotarit sa faca plingere penala, acuzindu-l pe Brucan de insulta si calomnie. Cei doi isi motiveaza plingerea: "Emisiunea in cauza era programata intr-un moment de maxima audienta nationala, aducindu-se astfel grave prejudicii morale statutului nostru de cetateni ai Romaniei". Reclamantii nu si-au prezentat inca pretentiile materiale, acestea urmind a fi cunoscute la primul termen, in instanta. MIHAELA CONSTANTINESCU 