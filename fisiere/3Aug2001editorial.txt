 Vine vremea infractorilor ______________________________________________________________________ Chiar are haz afirmatia lui Traian Basescu. Primarul a zis ca gratierea a 9.000 de puscariasi ar aduce cam 30.000 de voturi in tolba partidului de guvernamint. Mai, sa fie! Asta ar insemna ca orice infractor liber este o potentiala sursa de voturi. Cu cit mai multi pe strazi, cu atit mai mare suportul electoral. Si victimele lor ce fac? Fluiera, privind la Luna? Eu zic ca nu! Intotdeauna numarul celor care au suferit de pe urma unui infractor este mai mare decit al membrilor de familie care il asteapta acasa. Bunaoara, un individ beat, la volanul unei masini, provoaca un accident mortal. Sa zicem ca a facut o singura victima. Autorul va fi gratiat si, in medie, se bucura trei oameni. El se intilneste cu rudele raposatului si le ride in nas. Cite sint rudele necajite si revoltate de amnistia legiferata de parlament la propunerea guvernului? Cel putin zece oameni cu sufletul indoliat il vor injura pe Adrian Nastase ca a propus un proiect de lege pe baza caruia un nemernic si-a recapatat libertatea. La voturi ar iesi un fel de 3 la 10. PSD - paguba sapte! Sa luam un alt caz. Camenco Petrovici. Daca este lasat acasa, bucurie mare pe capul familiei (plus al nepotilor). Cel mult zece oameni, pe vremuri simpatizanti taranisti, vor privi PSD cu drag. Zece oameni sint o nimica toata fata de miile de investitori FNI pagubiti si cu semnatura acestui mos Teaca, trecut pe la CEC. Scorul este dezastruos. La un cistig de zece simpatizanti, Adrian Nastase si PSD ar putea pierde citeva zeci de mii de voturi. Deci socoteala lui Traian Basescu este gresita. Dupa cum, la fel de gresita pare a fi si socoteala guvernului din momentul in care a redactat proiectul de lege. Ziarele de serviciu ale guvernantilor ne arata satisfactia comandantilor de inchisori in momentul in care au aflat despre initiativa sau ne prezinta calculele tuturor beneficiilor obtinute prin eliberarea celor 9.000 de detinuti. Si astea sint tot niste prostioare bune de dat la emisiunile de divertisment. Nici macar supraaglomeratia din puscarii nu poate fi considerata un motiv suficient de serios pentru asemenea eliberari la gramada. Impactul social poate fi devastator. Masura poate avea consecinte total nefericite asupra fenomenului infractional. Daca sint eliberati, asa, peste noapte, autorii unor infractiuni cu violenta, gen ucidere din culpa, lovire, vatamare corporala, sau multi dintre reprezentantii mafiei gulerelor albe si corupatorilor de minori, atunci unde vom ajunge? De care pedepse se vor teme cetatenii Romaniei? Doar de cele pentru crima, viol si tilharie? O asemenea generozitate, motivata doar de lipsa de spatiu, nu face decit sa stimuleze alte infractiuni periculoase. Cu gindul ca puscariile se vor umple din nou si se vor face iarasi gratieri, multi vor zice, sa tot faci gestiune frauduloasa, abuz de incredere, sa tot comiti abuzuri in serviciu, sa ignori hotaririle judecatoresti, sa tot distrugi acte si inscrisuri care nu-ti convin, sa-ti tot bati subordonatii, sa te sustragi si de la efectuarea stagiului militar si multe, multe altele. Proiectul de gratiere a infractiunilor cu pedepse pina la cinci ani, fara nici o diferentiere a acestora, este o treaba de mintuiala, facuta de un functionar al guvernului in timp ce il batea soarele in cap. [5][pl.dll?rid=expresro] _________________________________________________________________ 