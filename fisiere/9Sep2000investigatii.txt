 Detinutii care mai vor sa vada lumina zilei sint in pericol de a fi ucisi de cei condamnati pe viata Teroarea "vietasilor" Cea mai periculoasa categorie de puscariasi este cea a vietasilor. Infractori condamnati pentru omoruri deosebit de grave, care nu mai au nimic de pierdut. Pentru ca au fost condamnati la pedeapsa maxima: inchisoare pe viata. Ei sint vietasii. Urmeaza sa-si duca zilele intr-o sectie speciala a unei inchisori din tara alaturi de aceiasi oameni. Zi dupa zi, in aceeasi celula intunecoasa si umeda, cu cerul vesnic zabrelit. Cufundate pina la identificare intr-un miros greu de transpiratie, trupurile inghesuite ale detinutilor care nu vor mai cunoaste niciodata libertatea isi gasesc moduri de defulare care de care mai periculoase. Crima este deja ceva firesc. Oricite alte persoane ar ucide, pretul este acelasi. Nimic rau nu li se mai poate intimpla. Ei oricum vor sta in inchisoare toata viata. Iar pedeapsa cu moartea nu exista. Cazul Nascu Ce se intimpla cind un om deja certat cu legea si cu propria umanitate nu mai este constrins de frica? Ceea ce s-a intimplat cu Nascu. Deja prea cunoscutul vietas care a mai ucis alti doi detinuti in timp ce se afla in inchisoare. Nascu se afla acum inchis tot la Rahova, penitenciarul in care a comis cea mai recenta crima a sa. Izolat intr-o celula, legat la miini cu catuse, el spune ca si asa este capabil sa ucida. Se poate strangula usor un om cu ajutorul catuselor. Detinutii stiu cum s-o faca. La fel si Nascu. Pina cind procesul se va sfirsi, va ramine izolat, dar dupa aceea Nascu va trebui sa fie reintrodus intr-o celula. Impreuna cu alti detinuti, fata de care el va fi o amenintare continua. Iar cazul lui Nascu nu pare sa fie izolat. Cei 80 de vietasi existenti in momentul de fata in Romania erau anterior concentrati la Penitenciarul Craiova. Urmind o strategie de raspindire a acestora la mai multe penitenciare pentru a facilita in acest fel paza, pina in prezent nu s-a realizat mare lucru. Pentru ca 60 dintre vietasi se afla in prezent incarcerati la Penitenciarul Rahova. Si un nou fenomen - neobisnuit - se desfasoara acum in Penitenciarul Rahova: vietasii se tem unii de altii. Cei care mai au o cit de mica sansa de a fi eliberati conditionat dupa 25 de ani ispasiti se tem de cei care, asemenea lui Nascu, nu vor mai iesi niciodata. Iar Directia Generala a Penitenciarelor, altadata atit de transparenta fata de presa, se teme. Si face tot posibilul sa opreasca accesul presei la acest subiect. Dupa ce unul dintre detinuti a "turnat" cite ceva despre temerile pe care le au ei, vietasii, unii fata de altii, accesul in penitenciar ne-a fost interzis de Directia Generala a Penitenciarelor. Verificarile necesare si restul amanuntelor au fost probabil considerate amenintatoare pentru sistem. Detinutul Tudorache rupe tacerea Unul dintre vietasii de la Rahova s-a hotarit sa rupa tacerea. Si, cu riscul de a-si pune in cap atit cadrele, cit si restul vietasilor, Ion Tudorache a contactat reporterul de la "Evenimentul zilei" si, intr-un interviu inregistrat, a spus tot ceea ce nu ar fi trebuit sa se afle: "Sintem terorizati de ceilalti vietasi. Nu mai au nimic de pierdut asa ca ameninta mereu «Fac si eu ca Nascu!». Pe toata lumea ameninta: si cadre, si detinuti. Oricind unul dintre astia poate sa ucida. Din momentul asta, in care vorbesc cu dumneavoastra, eu ii am dusmani pe toti detinutii astia. Risc si sa fiu transferat la un penitenciar mai indepartat in care as avea si conditii mai grele. Dar e o stare generala de frica si mie mi se pare ca ar trebui sa fim protejati si noi. Detinuti cum ar fi Stroe Adrian, Moise Radu, Milea Fanel, fratii Mocanu sau Maicariu Gheorghe sint adevarate pericole pentru noi. Ameninta mereu ca vor ucide. Si sint sigur ca o vor face. Si Nascu a amenintat de multe ori inainte sa ucida, dar nimeni nu l-a crezut. Noi stiam ca este periculos, si le-am spus cadrelor, dar nimeni nu ne-a dat importanta". Marea problema - aglomeratia din penitenciare Detinutii vietasi de la Rahova sint separati printr-o usa metalica de ceilalti puscariasi. Dincolo de aceasta usa, care intotdeauna se incuie in urma ta, te afli la doi metri, sau mai putin, de cei mai periculosi criminali din Romania. Tudorache crede ca vietasii sint asa de agresivi si pentru ca nu prea au activitati care sa-i ajute sa-si consume energia. Iar directorul Penitenciarului Rahova, magistrat Marian Stoica, spune ca detinutii care sint condamnati la inchisoare pe viata ar trebui sa fie inchisi cite unul sau maximum cite doi intr-o celula. In asa fel incit sa poata fi paziti eficient. Nu este suficient spatiu in penitenciar in momentul de fata pentru organizarea in acest mod a sectiei in care sint tinuti vietasii. Pina atunci insa, ei stau cite opt sau chiar mai multi in aceeasi camera. Iar supraaglomerarea penitenciarelor romanesti stimuleaza violenta si agresivitatea acestor criminali deosebit de periculosi. Daca in strainatate fiecare gardian supravegheaza un detinut sau sint chiar doi gardieni la un singur detinut, in Romania un gardian supravegheaza cinci-sase detinuti in cel mai bun caz. Nu de putine ori, doi, trei gardieni au de pazit citeva sute de detinuti. Ceea ce claseaza Romania si in acest domeniu pe ultimul loc in Europa. De data aceasta insa, pretul este uneori platit in vieti umane, asa cum s-a intimplat deja in cazul Nascu. Caz care ameninta sa devina un precedent periculos. LAURA LICA Procesul "Portbagajul": principala parte vatamata si-a schimbat declaratiile Valentin Raducan cere despagubiri morale in valoare de 2,3 miliarde de lei Cel mai important proces aflat pe rol la Tribunalul Prahova, cunoscut sub numele "Portbagajul", a fost aminat timp de cinci termene la cererea avocatilor celor doua parti. Desi avocatii apararii au solicitat o noua aminare, joi dupa-amiaza, judecatorul Viorel Marin, de la Sectia penala a Tribunalului Prahova, a decis audierea principalei parti vatamate, Valentin Raducan. Desi, initial, Valentin Raducan a afirmat in fata instantei de judecata ca isi mentine declaratiile date in faza de urmarire penala, au aparut unele neconcordante in cele spuse de el. Conform rechizitoriului intocmit de procurori, toti inculpatii - din care doar opt au fost prezenti in boxa acuzatilor joi dupa-amiaza (Alexandru Ilie, zis Sandu Geamanu, Ahmet Metin, Iulian State, Sorin Stan, Ion Stoian, Corina Leuca, Marius Mihai Toader si Florin Stoienescu) - se fac vinovati de savirsirea infractiunilor de lipsire de libertate sau complicitate la lipsire de libertate. L-a tilharit sau nu Ilie Alexandru pe Raducan? La audierea de joi, Valentin Raducan a relatat cu lux de amanunte cum a fost sechestrat in mai multe imobile din Bucuresti, batut, amenintat cu moartea si apoi transportat la vila de vacanta a omului de afaceri bucurestean Mihai Bucurenciu, patronul firmei Prolux si al discotecii Club 99. Desi, in fata procurorilor, Valentin Raducan a declarat ca Alexandru Ilie i-a sustras din portofel suma de 500 de dolari "pentru deranjul sau", ieri la Tribunal a insistat in a spune ca nu isi mai aminteste cu precizie daca Sandu Geamanu i-a furat banii sau una din multele persoane care au participat la sechestrarea si torturarea lui. 100.000 de dolari despagubire Valentin Raducan s-a constituit si parte civila in proces, solicitind despagubiri in valoare de 2,3 miliarde de lei, adica 100.000 de dolari, de la Mihai Bucurenciu. Din acestia, 600 de milioane de lei reprezinta cheltuieli cu spitalizarea, tratamentul si medicamentele cumparate in perioada internarii sale in Spitalul "Victor Babes" din Bucuresti. Raducan considera ca restul de bani reprezinta daune morale pentru ca, in urma sechestrarii sale, a ajuns in incapacitate de a mai fi referent la Camera Deputatilor. Presa a devenit inamicul lui Alexandru Ilie in sala de judecata Sedinta incheiata in jurul orei 18.00 nu a fost lipsita de incidente. La doua ore de la inceperea audierii lui Valentin Raducan, unul dintre acuzati, Alexandru Ilie, a devenit agresiv la vederea ziaristei de la "Evenimentul zilei". Fara sa tina cont de faptul ca este in boxa, Sandu Geamanu a inceput sa tipe: "Iesi afara, daca esti de la presa!". Pentru ca reactia dorita de el a intirziat sa apara, a trecut la amenintari verbale, insotite de gestul de a lovi cu pumnul. VIOLETA STOICA Taximetrist injunghiat de client Un barbat, in virsta de 30 de ani, din Sibiu, sofer profesionist pe un autoturism marca Mercedes, apartinind Companiei "Taxi-Star" Sibiu, a fost, ieri dimineata, victima propriului client. In jurul orei 2.00, Lucian Coman a fost solicitat sa transporte un individ din municipiul resedinta de judet si pina in comuna Cristian (situata la 9 kilometri distanta de Sibiu). La locul de destinatie, barbatul, ale carui semnalmente au fost retinute de taximetrist (virsta 20-25 de ani, par saten, cu mustata, inaltimea 1,75-1,80 m, constitutie atletica), in loc sa scoata banii pentru a plati cursa, a scos un cutit, cu care l-a injunghiat. Dupa care agresorul l-a azvirlit pe sofer din masina, demarind apoi in tromba la volanul autoturismului furat. Victima a ajuns, cu o ocazie, la Spitalul Clinic Judetean Sibiu, unde a fost internat. ION GIRNOD Un roman domiciliat in Austria a incercat sa-si scoata ilegal nepotul din Romania Politistii de frontiera de la Turnu au depistat ieri dimineata, la ora 4.20, un belgian care incerca sa scoata ilegal din Romania un baiat de 13 ani din Bucuresti. La iesirea din tara s-a prezentat un autoturism marca BMW cu numar belgian, condus de Marin Covig Leli, nascut in Austria, cetatean belgian, in care se mai aflau doi austrieci, un roman cu domiciliul in Austria si un copil in virsta de 13 ani. Belgianul avea trecuti pe pasaport trei copii si a pretins ca baiatul din masina este unul dintre fiii sai. Insa, verificind pasapoartele celor patru adulti, politistii au constatat ca acestia intrasera in tara de doar citeva ore, la ora 1.00, pe la Nadlac si ca nu exista vreo viza care sa ateste ca belgianul ar fi venit in Romania cu unul dintre copiii sai. Initial, acesta a refuzat sa recunoasca faptul ca ar incerca sa scoata din tara un copil roman. Copilul, Alexandru Gabriel Baluta, 13 ani, locuia in Bucuresti cu tatal vitreg, care nu i-a permis sa mearga la mama sa care locuieste in Austria. Cum ziua de nastere a baiatului este pe 11 septembrie, unchiul acestuia, Andrei Carol Ionescu, fratele mamei baiatului, adica romanul cu domiciliul in Austria din autoturismul belgianului, a incercat sa-l aduca alaturi de mama sa, copilul fiind preluat din zona Aradului. Cazul a "nceput sa fie cercetat de Serviciul pentru Combaterea Crimei Organizate din IPJ Arad, cei implicati fiind cercetati in stare de libertate pentru calauzire la frontiera si fals privind identitatea. SORIN TROCAN Rapita si vinduta unor proxeneti pentru 250 de dolari Politistii de la Sectia 3 din Capitala au retinut ieri trei proxeneti, suspectati ca, in data de 14 august, au rapit o tinara si au vindut-o apoi unor alti "pesti" pentru 250 de dolari. Femeia (D.A., in virsta de 23 de ani ) a reclamat politistilor ca, in seara de 14 august, in timp ce se afla in pasajul "Universitatii", a fost rapita de patru indivizi care au dus-o cu un taxi in str. Popa Tatu nr. 86, unde a fost vinduta unor proxeneti pentru 250 de dolari. Tinara le-a spus politistilor ca, in apartamentul respectiv, agresorii i-au luat geanta in care avea un telefon mobil si 500.000 de lei. Potrivit politiei, in aceeasi seara, D.A. a fost obligata sa intretina raporturi sexuale cu cinci barbati. A doua zi de dimineata, femeia a fost vinduta, pentru 100 de dolari, altor proxeneti din str. Lunca Noua nr. 7. Tinara a fost rascumparata, ulterior, de niste rude. In urma sesizarii, politistii i-au retinut pe autorii rapirii. Ei se numesc Elena Calin (28 de ani ), Cristian Grozea (35 de ani ) si Viorel Raducanu (30 de ani ). Politia mai cauta alti doi suspecti, presupusi complici in acelasi caz: Leonard Biola, in virsta de 23 de ani, si Nicoleta Urmuz, in virsta de 24 de ani, ambii din Bucuresti. DANIEL NEAMU PETRISOR CANA Un avocat pitestean dezvaluie Dobrin, scapat de puscarie si de o acuzatie de viol Fost presedinte al Baroului Arges, maestrul Ica Viespescu este unul dintre cei mai cunoscuti avocati din Pitesti. Dupa revolutie a fost chiar presedinte al Clubului FC Arges, dar, speriat de grupurile de interese care actionau in interiorul clubului, a renuntat la sefie dupa doar sase luni. Bun prieten si protector al Giscanului, maestrul Viespescu a acceptat, la venerabila virsta de 72 de ani, sa povesteasca un episod mai putin placut din viata marelui Dobrin. Dezvaluirile au fost facute in saptaminalul "Jurnalul de Arges" si ele sint cu adevarat senzationale pentru ca avocatul povesteste, negru pe alb, cum l-a scapat de puscarie si de o acuzatie de viol, in anii '60, pe "Fachirul din Trivale". Sa trecem acum la un subiect aparte din cariera dvs. Povestiti-mi, va rog, cum l-ati scapat pe Dobrin de puscarie. Dobrin a trebuit sa fie, ca toti jucatorii de la Dinamo Pitesti, militar. El nu facuse armata, dar l-au facut sergent major. A fost reclamat la regiunea de partid ca a violat o fata minora. Dar aia l-a reclamat fiindca il iubea... Si voia probabil sa se marite cu el. Sigur ca da. El nu avusese contact sexual cu ea in conditiile termenului de viol din Codul Penal, care presupune forta fizica sau psihica. Cind s-a primit reclamatia, la Regiunea de partid nu era un iubitor de fotbal, iar Dobrin inca nu era celebru. La Securitate, unde Dobrin fusese facut sergent major, era comandant colonelul Costandache, care venise dupa un alt colonel, mort dupa fotbal. Dar, ghinionul lui Dobrin, Costandache avea o mentalitate despre fotbalisti fantastic de negativa. Ii considera cei mai mari derbedei, niste nenorociti. Cind i-a venit reclamatia, a chemat un locotenent major care facuse Facultatea de Drept, dar facuse de fapt facultatea de «Sting», cu sarsanale. Saracul, nici nu stia sa citeasca Codul Penal. Si Costandache ii zice sa-l cheme pe Dobrin si sa-i spuna ce pedeapsa va primi daca nu se casatoreste cu fata. Asta cauta in Codul Penal si vede, ca agravanta, violul in grup, unde pedeapsa era foarte mare. Si spune pedeapsa maxima: 15 ani de puscarie. Imediat i-au spus lui Dobrin ca ia 15 ani de puscarie. N-a avut ce face si s-a casatorit cu fata. Era o amarita. Dar, dupa vreo doua luni, Dobrin vine la mine: «cum sa scap, cum sa scap?». Mi-a povestit cum s-au petrecut de fapt lucrurile si i-am promis ca-l scap. Am mers impreuna la fata acasa, nu i-am spus cine sint, si am ascultat si de la ea povestea adevarata. Ea era debarasoare la Restaurantul Strand, el avea intilnire cu viitoarea lui sotie, dar Gicuta n-a venit la ora respectiva si asta imediat s-a dus la el. Atunci Dobrin a intrebat-o daca e «trintita», ceea ce, in limbaj de maidan, inseamna daca mai e fata mare. Iar fata i-a spus ca nu mai e. Si au avut un raport sub tribuna. A trecut timpul, el n-a bagat-o in seama, iar ea a facut reclamatie. Atunci, si poate Dumnezeu mi-a dat ideea, m-am gindit la fratele lui, Mircea. Imi era teama sa nu faca copii, ca apoi divortul era mult mai greu de realizat. Si l-am invatat pe Dobrin ca noaptea sa se culce la marginea patului, sa-l bage pe Mircea la mijloc, iar pe ea la marginea cealalta, ca sa nu aiba pretentia ca s-a mai culcat cu ea. Dobrin pleca la antrenament dimineata, iar Mircea raminea in pat cu ea. Lesne de inteles ce s-a intimplat. Am reusit sa-l divortez pe Dobrin, iar Mircea s-a casatorit cu fata. Asa am reusit sa-l scap de o incurcatura in care a fost la un pas sa cada victima nevinovata. Am ramas foarte apropiati si am fost singurul om caruia i-a trimis o vedere din Mexic. Indiferent de ce clasamente se fac astazi, ramin la convingerea intima ca Dobrin a fost un geniu fotbalistic, cel mai bun jucator al tuturor timpurilor". GABRIEL MARICA Doi suspecti, retinuti in cazul asasinatului sindical Pina ieri, politia din Iasi audiase 130 de persoane Asasinarea liderului sindical de la TEPRO SA Iasi, Virgil Sahleanu, a declansat cea mai ampla ancheta care s-a efectuat vreodata in capitala Moldovei. Politia si Parchetul de pe linga Curtea de Apel Iasi lucreaza la acest caz zi si noapte. Pe de alta parte, reprezentantii tuturor centralelor sindicale din oras au organizat ieri, incepind cu ora 15.00, "Marsul Tacerii" pentru comemorarea colegului disparut in conditii tragice. la inmormintarea care va avea loc duminica, la Cimitirul Eternitatea din Iasi, si-au anuntat prezenta personalitati marcante. Cercul suspectilor s-a restrins vertiginos La citeva minute dupa crima petrecuta joi, 7 septembrie, la ora 8.00, in cartierul Alexandru cel Bun, la sediul Politiei municipale Iasi s-a constituit cartierul general al intregii anchete. Toti ofiterii si subofiterii serviciilor Politiei Judiciare si de la Combaterea Crimei Organizate au intrat in alerta de gradul zero. Abia dupa audierea martorilor, in jurul orei 22.00 s-au putut creiona portretele-robot ale celor doi asasini. Primele retineri pentru audierile persoanelor suspecte s-au operat cam in acelasi timp cu difuzarea portretelor catre toate posturile de politie din Romania si la toate punctele de frontiera. Interogatoriile s-au prelungit toata noaptea, 130 de persoane fiind audiate. Dimineata, cercul suspectilor s-a micsorat la trei, pentru ca spre prinz doar doi suspecti sa ramina in arestul politiei. Surse din Parchetul iesean ne-au confirmat faptul ca ei sint basarabeni, dar toata lumea se fereste sa dea in vileag acest lucru. Doi ofiteri superiori de la IGP au sosit la Iasi pentru ancheta. Doar prefectul Florin Vitan, informat continuu asupra mersului anchetei, a recunoscut ca "s-au facut citiva pasi in elucidarea cazului, dar nu se poate spune inca nimic despre datele anchetei". Col. Gheorghe Grigoriu, comandantul politiei municipiului, s-a abtinut de la divulgarea vreunui detaliu. "Dupa realizarea portretelor robot, toti politistii au intrat in posesia lor. Grupa de investigatii a stabilit un numar suficient de mare de martori oculari, acestia vazindu-i pe autori in momentul retragerii lor din cimpul infractional. Din datele obtinute de la acestia s-a reusit realizarea celor doua portrete-robot. Intr-un asemenea caz avem in vedere si elementele de probatiune care trebuie stabilite, recunoasterea suspectilor care vor fi stabiliti este deosebit de complicata. Agresorii au studiat terenul, reiesind clar dintr-o serie de declaratii ca si cu o zi inainte au fost vazuti in zona", ne-au declarat surse din cadrul politiei. Tot ieri, dupa mai bine de cinci ore de munca sustinuta, autopsia cadavrului a fost finalizata si corpul neinsufletit al lui Virgil Sahleanu a fost depus la capela Cimitirului Eternitatea. Moartea liderului sindical iesean a survenit in urma multiplelor plagi injunghiate care au intersectat organele interne, socul hemoragic provocind decesul. Vadim si PDSR isi fac campanie pe spatele mortului Liderii principalelor sindicate din Iasi s-au adunat ieri, la ora 11.00, la Casa Sindicatelor, pentru organizarea funeraliilor si a unui mars al tacerii care s-a desfasurat tot ieri, incepind cu ora 15.00, pe marile artere ale orasului. Tot la Casa Sindicatelor s-a discutat despre funeraliile care vor avea loc duminica, 10 septembrie, incepind cu ora 12.00, la Cimitirul Eternitatea. La ceremonia de inhumare si-a anuntat prezenta Corneliu Vadim Tudor, Virgil Sahleanu fiind membru PRM inainte de a fi lider sindical. "Ion Iliescu nu poate sa ajunga la inmormintare deoarece trebuie sa plece in strainatate. Majoritatea membrilor marcanti ai PDSR vor fi prezenti la ceremonie", a declarat ieri senatorul Ion Solcanu. Si-au anuntat prezenta si liderii nationali ai principalelor centrale sindicale. Marsul Tacerii a scos in strada mii de ieseni cu fete cernite si inlacrimate, care l-au plins pe Virgil Sahleanu. "Daca se rezilia contractul cu cehul, acesta s-ar fi intors impotriva celor pe care i-a mituit pentru a inlesni afacerile. Virgil Sahleanu reprezenta astfel un pericol atit pentru romani, cit si pentru cehi, si de aceea trebuia lichidat", au strigat ieri sindicalistii la adunarea de la Casa Sindicatelor. Virgil Sahleanu si Sindicatul TEPRO aveau pe rol aproximativ 40 de procese, din acest motiv trebuia sa se intilneasca, in ziua fatidica cu avocatul Niculae Cerveni. Reputatul avocat urma sa reprezinte interesele Sindicatului TEPRO in toate aceste procese. Intilnirea nu a mai avut loc, din pacate, avocatul Niculae Cerveni declarind: "Moartea lui Virgil Sahleanu m-a ambitionat si le voi apara in continuare interesele chiar daca el a trecut in nefiinta". Zelezarny Veseli a trimis ieri condoleante Sindicatului TEPRO Ieri la ora 14.00, la sediul Sindicatului TEPRO a sosit un fax prin care Zdenek Zemek, presedintele consiliului de administratie al firmei cehe Zelezarny Veseli isi exprima consternarea la aflarea vestii decesului fulgerator al lui Virgil Sahleanu. Familia defunctului a refuzat categoric desfasurarea unei procesiuni de inhumare pe strazile municipiului. "Familia sa si noi, sindicalistii, nu dorim ca sa se profite de ceremonia de inhumare a lui Virgil Sahleanu pentru o posibila campanie electorala. Din cite am auzit, nici un lider al coalitiei de la putere nu si-a anuntat prezenta, dar nu-i timpul trecut. Am primit aproximativ 300 de faxuri din toata tara in care ni se arata sprijinul. Toti marii lideri de sindicat din Romania vor fi duminica la Iasi. Se pare ca decesul colegului nostru va aduce unitatea sindicala. Pacat ca ea a fost platita atit de scump", a declarat Ignat Luncasu, membru in conducerea Sindicatului Tepro. CATALIN DUMITRESCU Mitinguri de doliu, in memoria lui Virgil Sahleanu Miscarea sindicala din Romania se va afla in doliu pe tot parcursul saptaminii viitoare in memoria liderului de la Tepro Iasi, Virgil Sahleanu, asasinat joi dimineata. Liderii principalelor centrale sindicale au anuntat ieri ca doliul nu va fi unul obisnuit, ci vor fi organizate mitinguri si marsuri ale tacerii, de catre birourile executive sindicale din Bucuresti si din tara. Conducerile CNSLR-Fratia, Cartel Alfa, BNS si CSDR si liderii federatiilor sindicale importante vor lua parte, duminica, la funeraliile lui Virgil Sahleanu. Acestia isi mentin pozitia conform careia liderul de la Tepro Iasi a fost asasinat de "mafia locala implicata in procesul de privatizare, mafie care are ramificatii in toate structurile publice", dupa cum a declarat Bogdan Hossu, presedintele CNS Cartel Alfa. Reamintim ca privatizarea Tepro Iasi este una dintre cele mai contestate privatizari realizate in Romania. Virgil Sahleanu, liderul de sindicat de la Tepro, a sustinut permanent ca privatizarea societatii iesene este cea mai buna dovada ca FPS nu urmareste schimbarea proprietatii unei intreprinderi pentru rentabilizarea ei, ci pentru a mai bifa o realizare istorica. "Privatizare de dragul privatizarii", afirma liderul de la Iasi, care pentru a-si sustine afirmatiile a adus, la vremea respectiva, mai multe argumente preluate de reporterii EZ. Privatizarea Tepro nu era atit de urgenta, societatea lucrind pe profit pina la cumpararea de catre cehi. SC Tepro Iasi SA era furnizorul exclusiv de tevi zincate pe piata europeana. Insa, daca in 1996-1997, profitul brut era de 12-14 miliarde de lei, la 1 octombrie 1998 acesta ajunsese la doua miliarde de lei, anul fiind incheiat cu o pierdere de noua miliarde de lei. Mai mult, dupa cumparare, noul director a trimis catre toti clientii Tepro o scrisoare prin care instiinta ca societatea ieseana nu mai produce tevi si ca, daca vor sa obtina totusi marfa necesara, sa se adreseze firmei cehe, cumparatoare a Tepro. Prin urmare, cehii nu au cumparat societatea, ci piata ei de desfacere. IULIANA ANGHEL MIHAELA BALEA PRO TV pune recompensa pe capul asasinilor lui Sahleanu PRO TV ofera o recompensa de 100 de milioane de lei pentru persoana care va furniza informatii care sa conduca la arestarea asasinilor lui Virgil Sahleanu, liderul sindical de la Tepro Iasi. Telespectatorii PRO TV au la dispozitie un numar de telefon (250.50.63) la care pot da informatii utile anchetei pe care politia o desfasoara. Portretele-robot ale presupusilor criminali vor fi difuzate cu regularitate pe postul national PRO TV, dar si de statiile locale PRO TV din toata tara. 