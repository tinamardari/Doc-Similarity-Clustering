 Statiunea balneara "Baile 1 Mai", sfisiata intre alesii locali Strandul consilierilor PDSR Privatizarea obiectivelor turistice din statiunea "Baile 1 Mai" s-a facut prin hotariri emise de Consiliul Local din Sinmartin, judetul Bihor. Acestea au fost cumparate sau date spre administrare, pe zeci de ani, pe sume de nimic. Pentru a pune mina pe patrimoniul statiunii balneare si a nu intimpina rezistenta in privinta voturilor necesare in trecerea acelor hotariri prin legislativul local, consilierii din Sinmartin si-au impartit intre ei bunurile din statiune. Este vorba de stranduri, casute de vacanta si parcari. Toata lumea fiind multumita asupra modului defectuos de privatizare a statiunii balneare "Baile 1 Mai" s-a asternut tacerea. "Am trecut-o in scripte pe mama" Unul dintre cele mai frumoase stranduri din statiune, Venus, cu o capacitate de 4.500 de locuri, este condus de o septuagenara. Rafila Matita are 73 de ani si este mama secretarei Primariei din Sinmartin, in patrimoniul careia se afla si statiunea. Secretara Livia Bara, fiica patroanei Strandului Venus, a inregistrat firma pe numele mamei, de frica Legii functionarului public. "Nu stiam cu precizie daca eu sau sotul meu puteam fi asociati in firma care administreaza Strandul Venus. Asa ca am trecut-o in scriptele societatii pe mama mea. De altfel, sotul meu, consilierul Ioan Bara, este cel care lucreaza efectiv in strand si se ocupa de afacere cu ceilalti doi asociati, Lucian Popus si Gheorghe Opris", a declarat secretara. Atit sotul secretarei Bara, cit si asociatii acesteia de la Strandul Venus sint consilieri PDSR. Familia secretarei Livia Bara a intrat in afacere in urma cu doi ani, cind Primaria din Sinmartin era condusa de un primar PDSR. Ea spune ca in baza unei prietenii strinse cu familia consilierului pedeserist Ghiorghe Opris, in schimbul a 90.000 de marci, suma de care acesta avea urgenta nevoie, a cumparat o treime din actiunile pe care acesta le detinea la Strandul Venus. "Cum eram buni prieteni de familie, ne-am gindit ca este nimerit sa profitam de oferta, mai ales ca puteam oferi sotului meu un loc de munca cit de cit avantajos", a declarat functionara. In acea vreme, actualul consilier PDSR era somer. In documentele Primariei din Sinmartin, strandul consilierilor PDSR figureaza ca obiectiv turistic si face parte din domeniul public. Un Beverly Hills al Apusenilor Potrivit primarului comunei Sinmartin, Dorel Craciun, statiunea este un fel de Beverly Hills al Apusenilor. Terenurile care se vind aici costa intre 30 si 50$/mp. "Consilierii au preluat Strandul Venus in asociere in participatiune cu primaria, ceea ce este, in realitate, o asociere mascata". Strandul este evaluat la cinci miliarde de lei, aduce in fiecare weekend incasari de 35 de milioane si, potrivit contractului de asociere, Primaria Sinmartin ar urma sa incaseze 10a din profitul anual, adica vreo 20.000 de dolari, potrivit estimarilor facute de primarul Craciun. MIRUNA IONESCU Pe urmele celor semnalate ieri de "Evenimentul zilei" Afacerea Viagra, anchetata de politistii de la Crima Organizata In numarul de ieri al "Evenimentului zilei" am prezentat o afacere transfrontaliera in care sint implicati si citiva romani. Printre acestia se afla si col.(r) Florin Calapod, fost sef al UM 0215 (celebra "Doi s‘un sfert"), medicul militar Valeriu Biolan si George Schioparlan, un roman stabilit in Australia. Practic, aceasta afacere, derulata prin grupul de firme Norfolk, avea ca obiect distribuirea medicamentului Viagra in urma unor asa-zise consultatii la distanta, prin Internet. Mai precis, clientii firmelor Norfolk (dintre care Norfolk SRL, Norfolk Clinic si Norfolk Pharma au sediul in Romania) accesau pagina de Internet a firmei, completau un formular referitor la starea sanatatii lor si, apoi, primeau acasa, prin serviciul de curierat FedEX, pachetul cu celebrele pilule albastre. Potrivit informatiilor de care dispunem, Directia de Combatere a Crimei Organizate a deschis un dosar in care i-a audiat deja pe protagonistii principali ai afacerii cu Viagra. Indiferent de rezultatele anchetei, trebuie spus ca in Olanda, conform surselor noastre, citeva persoane au murit din cauza folosirii pilulei albastre obtinute prin aceasta filiera, pentru ca dadusera date false cu privire la starea sanatatii lor. Pe cai legale, aceste persoane nu ar fi primit niciodata o prescriptie medicala care sa le permita sa cumpere Viagra. Colegiul Medicilor nu a aprobat nimic Desi cei implicati in afacerea Norfolk au sustinut ca in Romania nu exista nici o interdictie potrivit careia un medic nu are voie sa consulte un pacient la distanta, prin intermediul Internetului, presedintele Colegiului Medicilor din Romania, profesor dr. Mircea Cinteza, este de alta parere. "Un medic nu poate elibera sub nici o forma un document medical fara consultarea directa a bolnavului. Cu atit mai mult cu cit Viagra este un medicament periculos care nu poate fi eliberat fara reteta", ne-a declarat dr. Cinteza. Mai departe, el a spus ca in cazul de fata va fi sesizat Colegiul Medicilor, care va lua masurile de rigoare. Cit despre existenta vreunui document eliberat pentru vreuna din firmele Norfolk, care sa ateste ca acestea ar avea voie sa consulte pacientii pe Internet si sa elibereze prescriptii medicale, doctorul Cinteza a spus ca nici nu poate fi vorba de asa ceva. "O astfel de aprobare nu s-a dat, nici macar nu s-a cerut", a mai spus presedintele Colegiului Medicilor din Romania. Ceea ce inseamna ca medicii romani de la firma Norfolk care au semnat prescriptii au actionat ilegal. Este ciudat ca pina acum autoritatile romane nu au luat nici o masura in ceea ce priveste activitatea acestei firme. Presedinte la Dinamo Melbourne De la surse din Australia am aflat citeva amanunte despre George Titi Schioparlan si avocatul Anton Pusztai, cei care au pus bazele afacerii cu Viagra distribuita prin Internet. Acestia s-au cunoscut cu multi ani in urma, cind Schiparlan a apelat la firma de avocatura a lui Pusztai, pentru a cumpara pamint in Geelong - Australia. Cei doi s-au imprietenit si datorita unei pasiuni comune: jocurile de noroc. Schioparlan spune ca amindoi erau impatimiti jucatori, insa Pusztai pierdea foarte des pentru ca juca la intimplare. Ulterior, cei doi au scris impreuna, la ideea lui Schioparlan, o carte care prezenta formule magice de cistig la jocurile de noroc. In afara de aceasta, Schioparlan a mai publicat citeva carti tehnice, el fiind inginer informatician. O alta informatie interesanta este si cea potrivit careia Schioparlan a fost, timp de sapte ani, presedintele unui club local de fotbal din Melbourne, care s-a numit DINAMO - Melbourne. Care confidentialitate? In articolul nostru de ieri relatam despre faptul ca zecile de mii de clienti ai firmei Norfolk au apelat la aceasta modalitate de a-si procura Viagra mai ales pentru ca li se garanta confidentialitatea absoluta. Acesta este si unul dintre motivele pentru care pe pachetele cu Viagra livrate clientilor prin posta era mentionat faptul ca ele contin carti sau alte produse. Insa nici confidentialitatea nu mai e ce-a fost o data. Listele care contin numele celor care au primit Viagra livrata de firma Norfolk au fost publicate pe Internet. Ele contin mii de nume ale unor persoane din toate zonele globului. STEFAN CANDEA PAUL CRISTIAN RADU Clujeanca eliberata de Havel povesteste: "Imi vedeam fetita 30 de minute pe zi" Daniela Schindlbeck, clujeanca care a fost inchisa intr-o inchisoare din Cehia, a ajuns duminica, 8 aprilie, la Cluj, impreuna cu Ariana, fetita ei. Acest lucru a fost posibil datorita presedintelui Cehiei, Vaclav Havel, si la insistentele organizatiilor internationale de aparare a drepturilor omului si ale presei cehe. Ziua de 8 aprilie este una predestinata Danielei. Exact cu un an inainte, ea se casatorea cu omul de afaceri german Gunter Schindlbeck. Detinutilor romani din Cehia li se arunca mincarea ca la ciini Cum l-ai cunoscut pe actualul tau sot, cel pentru care ai patimit atit? Pe sotul meu, Gunter Schindlbeck, l-am cunoscut in luna martie 2000 in Cehia, la Domazlice. A fost dragoste la prima vedere. Dupa numai trei saptamini, a venit in Cluj si ne-am casatorit. Era 8 aprilie. Am plecat apoi in Cehia, unde el avea o casa inchiriata si o afacere. De ce ai fost arestata? Am fost arestati pe 12 decembrie 2000. Eu am fost dusa la inceput la inchisoarea Pilsen, unde am stat patru zile. Acuzatia care ni se aducea mie si sotului meu era de proxenetism. Gunter a declarat pe toata faza cercetarilor penale ca eu nu stiu nimic si sint nevinovata. Care erau conditiile din inchisoare? In prima faza am stat intr-o celula foarte mica, alaturi de alte patru detinute. Directorul acelei inchisori a decis apoi sa fiu transferata la sectia medicala a inchisorii din Praga, unde am ramas o luna de zile si primit toata ingrijirea de care am avut nevoie. Ceilalti romani nu erau tratati foarte bine, vreau sa spun ca nu erau tratati la fel ca si cehii. Li se vorbeste urit, se striga la ei, li se arunca mincarea ca la niste ciini. Sint tratati inuman. "Nu aveam dreptul, dupa legile din Cehia, sa-mi alaptez copilul" Cum a decurs nasterea? Pe data de 18 ianuarie 2001, pe la 3.00 noaptea, au inceput durerile. Am nascut in spitalul puscariei. Mi s-a provocat nasterea pentru ca altfel nu puteam, din cauza fricii. Stiam ca o sa-mi ia copilul. Vreau sa va spun ca am petrecut Sarbatoarea de Craciun din 2000, atirnata cu miinile de gratiile de la fereastra celulei rugindu-ma lui Dumnezeu sa nu-mi ia copilul. Am nascut la ora 16.40 si am putut sa-mi vad fetita doar doua minute. Timp de o luna nu am mai vazut-o. Au fost zile grele. Fetita mea, pe care am botezat-o Ariana a ramas o saptamina in spital, dupa care, la hotarirea unui tribunal din Praga, a fost transportata la un orfelinat. Dupa ce am nascut, am fost transferata inapoi la spitalul din incinta penitenciarului din Praga unde, timp de o luna, nu am avut voie sa-mi vad fetita. Dupa aceasta perioada am fost anuntata ca s-a facut o derogare speciala si pot sa-mi vad fetita timp de 30 de minute pe zi. La un moment dat, directorul inchisorii a propus sa-mi dea o camera unde sa pot sa stau cu fetita, timp de cinci Cum a fost prima "intilnire" cu copilul tau? Niciodata nu voi putea spune ca am fost o mama adevarata. Pe Ariana nu am alaptat-o pentru ca doctorul mi-a oprit laptele. Nu aveam dreptul, dupa legea din Cehia, sa-mi alaptez copilul. Nu aveam dreptul decit sa-mi vad copilul, o jumatate de ora pe zi. Cind am luat-o prima data-n brate am simtit ceva extraordinar. Stateam circa doua saptamini cu Ariana apoi eram transportata la Pilsen. Dupa patru zile eram din nou transpotata la Praga pentru a-mi putea vedea fetita. Si in cele 30 de minute eram cu escorta dupa mine. "Consulul roman mi-a spus ca nu ma poate ajuta" Autoritatile romane te-au contactat sau ajutat in vreun fel? Consulul roman din Praga, Radu Marian a fost o singura data la mine, la insistentele mele si ale unei organizatii sociale din inchisoare. Eu am dorit ca in cazul in care voi fi condamnata, fetita sa revina parintilor mei. Nu am vrut ca Ariana sa traiasca intr-un orfelinat. Consulul mi-a spus ca el nu poate sa ma ajute cu nimic pe mine ci doar pe fetita. Cind am fost eliberata, nici macar nu m-au intrebat daca am Pe toata perioada detentiei a fost cineva alaturi de tine? Am avut noroc cu un om extraordinar, avocatul Jaroslav Janecek. A anuntat toata mass-media din Cehia, oganizatiile de aparare a drepturilor omului, inclusiv "Helsinki". La un moment dat i-a trimis o scrisoare deschisa presedintelui Vaclav Havel, in care-i cerea sa ma gratieze. Dupa circa doua luni, pe data de 3 aprilie a venit si mi-a spus ca am primit gratierea. Vreau sa-i multumesc din toata inima presedintelui Cehiei, el a fost omul care mi-a inteles situatia. In acel moment am lesinat. In curtea inchisorii ma astepta presa si toate televiziunile din Cehia. Le multumesc si lor. Televiziunea Ceha difuza materiale cu mine din jumatate in jumatate de ora. Dupa eliberare am avut termen de trei zile in care urma sa parasesc tara. In data de 8 aprilie, adica exact in ziua in care implineam un de casatorie, impreuna cu Ariana am ajuns acasa la Cluj-Napoca. Pe aceasta cale vreau sa-mi asigur sotul ca il voi iubi mereu si ca il voi astepta. Daca se va putea voi incerca sa merg la inchisoare la el. MIHAI SOICA Falsul avocat avea patalama de la primar Clientii "maestrului" Georgescu refuza sa depuna plingere Laurentiu Georgescu, arestat in urma cu citeva zile pentru ca se dadea drept avocat, a profesat aproape doi ani avind asupra sa doar o autorizatie semnata de un jurist si de un primar. Documentul a fost eliberat, in data de 24.06.1999, de Primaria Sectorului 4, si il imputernicea pe Georgescu "sa presteze activitati de asistenta si reprezentare juridica" in interesul institutiei. Cu aceasta "hirtie", falsul avocat a reusit sa pacaleasca politisti, avocati, judecatori, cistigind totodata si numeroase procese. "Laurentiu Georgescu nu era avocat si nici respectiva adeverinta nu ii dadea aceasta calitate, pentru ca documentul in cauza nu este legal. Georgescu a prezentat doar un certificat de absolvire a Facultatii de Drept - nu stiu cit de adevarat este si acesta - insa in mod sigur el nu a luat examenul de licenta. Deci, in mod legal, nu ar avea dreptul la o astfel de autorizatie emisa de primarie", ne-a declarat actualul primar al sectorului 4, Vasile Mihalache. Autorizatia respectiva, este semnata de fostul secretar al primariei, Traian Pascu, si de primarul interimar de sector, Oliviu Dobre. "In cadrul primariei exista un Serviciu de asistenta juridica. Totusi, legea permite primariei sa elibereze astfel de autorizatii unor persoane fizice prin care respectiva persoana este delegata sa reprezinte institutia in unele situatii. Dar in cazul lui Georgescu acest lucru nu ar fi trebuit sa se intimple, pentru ca nu este licentiat", a precizat Mihalache. Acesta il considera pe primarul Dobre, actual consilier in cadrul primariei de sector, victima atit a imprejurarilor, cit si a necunoasterii legislatiei in vigoare: "Sint sigur insa ca primarul de atunci a semnat mai mult pentru ca asa ii cerea functia si pentru ca oricum autorizatia fusese semnata in prealabil de Pascu, care este si jurist de meserie. Tot din aceasta cauza nici juristul primariei n-a mai verificat autorizatia". Mihalache considera ca Laurentiu Georgescu, care a fost angajat al Serviciului administrativ al primariei de sector in anii 1991-1992, nu poate fi avocat pentru ca nu cunoaste meserie: "Imi amintesc ca ne-am intilnit la o actiune legata de o asociatie ilegal amplasata si-mi cita dintr-o lege care nu exista. Parerea mea este ca Georgescu nu stie meserie". Politistii de la Sectia 7 au continuat ieri sa audieze mai multe persoane care au avut legaturi cu falsul avocat Laurentiu Georgescu. Anchetatorii sint pusi in dificultate de refuzul clientilor lui Georgescu de a depune plingere impotriva lui. Conform celor declarate de ofiterii de politie, majoritatea au fost multumiti de prestatia "maestrului" si nu au nimic sa ii reproseze. IULIANA ANGHEL PETRISOR CANA Presedintele Curtii de Apel Bucuresti, Dan Lupascu, a declansat o ancheta interna menita sa descopere dosarele in care a pledat falsul avocat Laurentiu Georgescu. Rezultatele acestor verificari urmeaza sa stabileasca gradul de implicare a escrocului in cistigarea proceselor. La finalul anchetei se va putea stabili daca procesele in care a fost implicat Georgescu vor fi rejudecate. Totodata, se fac verificari ale personalului instantelor cu care "maestrul" a intrat in legatura si a documentelor prezentate de acesta judecatorilor. Rapire la Corbeanca Inca o data, politistii bucuresteni au fost nevoiti sa "medieze" un conflict tiganesc: oamenii legii au eliberat duminica un tinar care fusese rapit vineri seara de niste rude, tigani din comuna Corbeanca, judetul Ilfov. Iulian Constantin, in virsta de 24 de ani, a fost rapit chiar din fata locuintei sale, situata pe str. Vespasian din Capitala. Rapitorii (neamurile sale din Corbeanca) l-au sechestrat intr-o casa din satul Tamas, comuna Corbeanca. Acolo a stat doua zile intr-o camara, legat la picioare cu lanturi. Pretextul rapirii: Adrian, fratele lui Iulian, le-ar fi datorat agresorilor 7.000.000 de lei. Asa ca, a doua zi, cei trei autori - Gheorghe Sandu, zis "Ghiuri", 54 de ani, insotit de baietii lui, Pardalian Sandu (28 de ani) si Alexandru Sandu (31 de ani), au anuntat-o pe Adriana Constantin (23 de ani), nevasta lui Iulian, ca trebuie sa plateasca 10.000.000 de lei pentru eliberarea sotului. Adriana a promis ca le va da banii, insa a anuntat Sectia 3 de Politie. Iar Cadrele Biroului Judiciar au descins duminica la casa din Corbeanca, unde era sechestrat Iulian Constantin. Acesta a fost eliberat, iar agresorii retinuti. "Ne stie si militia, sau politie, cum ii zice acum, astia de la Circa 3" Aflam ca Iulian Constantin locuieste impreuna cu nevasta si parintii intr-un apartament situat intr-un imobil vechi din str. Vespasian. Gasim repede blocul si intram. O vecina ne spune la ce apartament locuiesc: "Stau la etajul I, sint o gramada acolo. Si mereu fac scandal, se aude in tot blocul". Ajungem la etajul I, la usa locuintei lui Constantin. Ciocanim, ne prezentam, sintem poftiti inauntru de mama lui Iulian, Silvia Stancu. Cele doua camarute care compun locuinta sint mobilate saracacios: o noptiera, doua canapele peticite, un televizor alb-negru "pe lampi", o masa rustica, acoperita cu un ziar. Si un scaun. Pe o canapea stau tatal si matusa victimei. Femeia ne prezinta: "Baietii e de la ziar si i-a trimis militia sa vorbeasca caproximativ 40 de ani) se uita la noi: "Da' ce va bagati voi? Sa nu ma dati la ziar ca va string de cit cu mina mea, chit ca ma duc la puscarie!". "Taci fa, nebuno, ce treaba ai tu? Lasa-i pe baieti, ca vorbesc eu cu ei", intervine tatal, care se numeste Vasile Feraru. Are 34 de ani, este mai mic cu 12 ani decit sotia sa, Silvia. "L-a rapit, dom'le, nenorcitii astia a lu' Pardalian. Noi sintem neamuri, da' ce-a avut cu el? Vineri, l-a luat cu masina de acasa. I-a zis ca il duce in oras si l-a dus la ei, la Corbeanca. Si l-a tinut legat doua zile", ne spune Feraru cu un ton plingaret. "Pai ce-au avut cu el?", il intrebam. "Frati-su' lu' Iulica, Adi, avea sa le dea 7 milioane. Ca le-a furat banii mai demult. Da' le-a furat Adi, nu Iulica! Ce-a avut cu el? Ca e baiat cuminte, n-a facut puscarie. Noi nu am deranjat pe nimeni. Ne stie si militia, sau politie, cum ii zice acum, astia de la circa 3", intervine Silvia Stancu. "Da' acu se duce la puscarie astia a lu' Pardalian? Ca noi poate retragem declaratia, sa vorbim cu ei...", intreaba mama. DANIEL NEAMU Nepoata fotbalistului Daniel Prodan a murit la doua zile dupa ce a venit pe lume Nastere asistata prin telefon Radu si Ioana Big (verisoara fotbalistului Daniel Prodan), din Satu Mare, asteptau cu sufletul la gura nasterea primului lor copil: era fetita, urma sa vina pe lume in luna martie si sa se numeasca Diana. N-a fost sa aiba parte de ea pentru ca, la numai doua zile dupa nastere, fetita mult-dorita a murit. Cei doi tineri spun ca vinovat de decesul micutei Diana este medicul care a ingrijit-o pe Ioana toata perioada sarcinii, dr. ginecolog Liviu Ardelean, de la Spitalul Judetean din Satu Mare. Invocind probleme urgente la cabinetul particular, acesta nu a asistat nasterea, multumindu-se sa dea instructiuni prin telefon, iar, pe de alta parte, nu a luat masurile impuse de evolutia sarcinii. Familia Big a sesizat Colegiul Medicilor din Satu-Mare in legatura cu cele intimplate. "N-a asistat nasterea pentru ca avea paciente la cabinetul particular" Sarcina Ioanei Big a evoluat normal pina in luna a IX-a, iar tinara a fost supravegheata medical in toata aceasta perioada. "Inca din primele saptamini ale sarcinii, sotia mea s-a prezentat la cabinetul privat al doctorului Ardelean, unde a facut periodic controale. In ultimele luni ale sarcinii, a mers la el saptaminal sau chiar de doua ori pe saptamina. Medicul a stabilit ca dezvoltarea fatului este normala", ne-a declarat Radu Big, tatal fetitei decedate. Termenul pentru nasterea copilului, dupa calculele mamei si ale medicului, ar fi trebuit sa fie cel tirziu 19 martie 2001. Nasterea n-a avut insa loc la aceasta data: sarcina a depasit termenul. Tinerei i s-a declansat travaliul in data de 26 martie 2001, in jurul orei 11.00. "Lichidul amniotic a fost pierdut in mod brutal. Ceea ce era grav si a ingrijorat-o pe sotie a fost faptul ca lichidul avea culoarea verde", ne-a mai spus Radu Big, tatal copilului decedat. Familia a incercat sa-l convinga pe dr. Ardelean sa ia in grija pacienta: "Am reusit sa-l gasim pe dr. Ardelean in jurul orei 12.00. I-am povestit despre culoarea lichidului, i-am atras atentia asupra faptului ca avea contractii uterine intense si la intervale regulate de timp. Insa el ne-a spus sa stam linistiti deoarece nu este nici o problema si sa ne prezentam la ora 15.00 la cabinetul privat", spune Radu Big. Dupa ce au mers la cabinetul doctorului, acesta le-a dat un bilet de internare. "Ar fi trebuit sa ne spuna ca un lichid amniotic de culoare verde ar putea fi toxic pentru copil. N-a facut decit sa ne trimita la spital si ne-a comunicat ca o sa vina si el mai tirziu, dupa ce termina cu pacientele de la cabinet...", isi aminteste tatal fetitei moarte. Ioana Big a nascut doar cu asistentele La spital, Ioana Big a fost preluata de o asistenta. Medicului de garda i s-a spus ca era pacienta doctorului Ardelean, care urma sa vina sa asiste nasterea. "La ora 18.30, l-am sunat din nou pe dr. Ardelean: contractiile uterine erau foarte dese si la intervale de un minut-doua. Si de data asta ne-a spus ca totul este sub control si i-a cerut asistentei sa-i administreze sotiei o perfuzie", spune Radu. In cele din urma, nasterea a avut loc, in jurul orei 20.00, fara ca dr. Ardelean s-o mai asiste, ci doar asistentele de garda. "Nici macar n-a binevoit sa mai treaca pe la spital in seara aceea ca sa vada starea mamei. A dat doar un telefon in jurul orei 21.30. A venit a doua zi, dupa ora 11.00, ca simplu vizitator, fara s-o intrebe macar cum se simte dupa nastere", povesteste Radu Big. Fetita a fost ingrijita de dr. Fodor, "care a facut tot ce i-a stat in putinta pentru a salva copilul". Diana a murit insa, in dimineata de 28 martie, la mai putin de doua zile de la nastere. Cauza decesului, stabilita dupa autopsie, a fost "insuficienta cardio-respiratorie, edem si hemoragie cerebrala si bronhopneumonie congenitala". "Practic, decesul fetitei a fost cauzat de faptul ca i-a intrat in plamini lichid amniotic toxic, ceea ce a generat si celelalte complicatii", crede Radu Big. Dr. Liviu Ardelean ne-a declarat: "Recunosc ca am promis sa merg sa asist nasterea, insa nu am putut pentru ca mai aveam citeva paciente de consultat. De fapt, nu ma asteptam sa nasca asa repede". El mai spune ca propusese mamei sa declanseze nasterea insa aceasta a refuzat. Dr. Ardelean mai spune ca va comenta pe larg ceea ce s-a intimplat dupa ce Colegiul Medicilor isi va finaliza ancheta. "In acest organism sint oameni competenti care vor decide care este adevarul dupa ce vor analiza toate actele de la spital", crede dr. Ardelean. Ancheta Colegiului Medicilor este in desfasurare Dr. Petru Mercut, directorul Maternitatii Filantropia, din Bucuresti, ne-a explicat ca "atunci cind sarcina este depasita, cotiledoane din placenta sint scoase din functie iar fatul sufera in timpul travaliului. De aceea, se impune cezariana". Dr. Mercut mai spune ca Ioanei Big "n-ar fi trebuit sa i se faca in conditiile acestea perfuzie citocica iar medicul ar fi trebuit sa asiste nasterea". Colegiul Medicilor din Satu-Mare a declansat o ancheta dupa ce a fost sesizat de familia Big. "Vom lua in considerare toate investigatiile medicale care exista si vom lua declaratii de la cei incriminati. Cazul este in aparenta grav, insa este prea devreme pentru a ne pronunta", ne-a declarat dr. Flaviu Simu, purtator de cuvint al Colegiului Medicilor din Satu-Mare. Rezultatele anchetei vor fi facute publice la sfirsitul lunii aprilie. GETA ROMAN Degeratu ii baga in aceeasi oala pe Ceausescu, Iliescu si Constantinescu Generalul Constantin Degeratu, fost ofiter in cadrul Sectiei Operatii din Comandamentul Armatei a 4-a, a afirmat, ieri, in fata instantei supreme ca nici una dintre guvernarile de dupa 89 nu a avut curajul sa rezolve politic problema revolutiei, care "s-a dovedit a fi de ordin politic si nu strict juridic". "Dilema privind rezolvarea evenimentelor de atunci este aceea ca, pe de o parte, nu pot sa neg initiativa oamenilor care au iesit in strada pentru schimbarea regimului politic, iar pe de alta parte, nu pot face apologia infractiunilor de nerespectare a legilor de insubordonare a militarilor fata de ordinele primite la vremea respectiva", a declarat generalul Degeratu Curtii Supreme de Justitie. In procesul revolutiei de la Cluj sint judecate sase persoane, printre care fostii generali Topliceanu si Serbanoiu si fostul prim-secretar Ioachim Moga care, la vremea respectiva, aveau functii de conducere militara sau politica si care, prin ordinele pe care le-au dat, au provocat moartea a 26 de persoane si ranirea altor 52. "La fel ca la mineriada din 1990 si cea din 1999, de la Costesti, si la revolutie ordinul privind scoaterea trupelor din cazarmi s-a dat de catre comandantul suprem al Armatei", a conchis generalul Constantin Degeratu. Cu alte cuvinte, fara sa vrea, fostul sef al SMG i-a bagat in aceeasi oala pe ultimii trei presedinti ai tarii: Ceausescu, Iliescu si Constantinescu care, conform Constitutiei, au fost comandanti supremi ai Armatei. CHRISTIAN LEVANT VASILE SURCEL [19][pl.dll?rid=expresro] 