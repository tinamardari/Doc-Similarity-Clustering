 Politicienii n-au mai venit la Manastirea Putna Citeva mii de credinciosi ortodocsi s-au adunat ieri la Manastirea Putna pentru a participa la Sf. Liturghie prilejuita de sarbatoarea Sf. Stefan cel Mare si Sfint. Dupa slujba, oficiata de un sobor de preoti, in frunte cu IPS Pimen, Arhiepiscopul Sucevei si Radautiului, a avut loc o depunere de coroane de catre conducerea Inspectoratului Judetean al Politiei de Frontiera Suceava, care il are ca patron spiritual pe marele voievod, precum si de catre conducerea Inspectoratului Judetean de Politie si a Jandarmeriei Suceava. Debutul momentului artistic a coincis cu izbucnirea unei ploi torentiale care insa nu i-a indepartat pe credinciosi. Un gust amar a lasat absenta personalitatilor politice, care in anii preelectorali se calcau pe picioare la Putna. TIBERIU AVRAM Comisia SRI macelareste Legea Ticu Popii s-au facut frate cu PSD si PRM ca sa treaca puntea Visul fetelor bisericesti care au colaborat cu Securitatea este pe cale sa se implineasca: miercuri, Comisia parlamentara de control a activitatii SRI va lua o decizie in legatura cu posibilitatea ca dosarele preotilor-turnatori sa fie exceptate de la prevederile Legii Ticu. Ieri, comisia a luat in discutie modificarile la Legea privind accesul la propriul dosar si colaborarea cu fosta Securitate, printre alte modificari fiind si cea referitoare la fetele bisericesti. Este foarte probabil ca aceasta modificare sa fie rezultatul presiunilor facute de BOR si de alte culte religioase, care nu doresc "sa fie patata" imaginea Bisericii. O alta modificare importanta care s-a luat in discutie a fost cea privind reducerea mandatului CNSAS de la 6 la 4 ani. Dupa sedinta, deputatul PRM Daniela Buruiana, vicepresedintele al comisiei, a declarat ca deja s-a decis ca eventualele colaborari ale clericilor cu fosta Securitate sa nu mai fie facute publice. Buruiana a sustinut, intr-o declaratie acordata ziarului nostru, ca reprezentantii PRM impreuna cu cei ai PSD au cazut de acord asupra acestui aspect- ca o initiativa comuna. Presedintele comisiei, Ion Stan, ne-a declarat insa ca nici vorba de luarea unei asemenea decizii. Stan spune ca singurele discutii au vizat modul in care se va face modificarea legii: fie prin amendamente, fie printr-o lege noua. El spune ca initiativa "ingroparii" dosarelor preotilor care au colaborat cu Securitatea a venit numai din partea PRM si ca argumentele pro sau contra acestei propuneri vor fi cintarite in sedinta de miine a comisiei. "Nu are rost sa zdruncinam increderea populatiei" Deputatul Daniela Buruiana ne-a declarat ca reprezentantii PRM din aceasta comisie au cazut de acord cu cei ai partidului de guvernamint, PSD, sa aiba initiativa interzicerii accesului la dosarele intocmite de Securitate clerului. "In opinia mea, trebuie sa tinem cont ca in toate sondajele de opinie populatia isi exprima cea mai mare incredere fata de Biserica. Eu sustin ca, pentru moment, nu este cazul sa ne atingem de aceasta institutie". Daniela Buruiana ne-a spus ca la luarea acestei decizii a tinut cont si de numeroasele scrisori pe care le-a primit de la reprezentantii cultelor religioase recunoscute in Romania, chiar si studenti la Teologie scriindu-i in acest sens. Ion Stan, presedintele Comisiei SRI: "Decizia definitiva va fi formulata miercuri" Presedintele comisiei, Ion Stan, PSD, ne-a declarat ca, deocamdata, comisia nu si-a conturat un punct de vedere, acesta urmind a fi formulat miercuri, "cind vom decide ce pleaca la Biroul Permanent". Fata de declaratiile Danielei Buruiana, vicepresedinte al comisiei, Stan a fost laconic, "ma rog, e parerea dinsei", si a precizat ca initiativa nu a fost comuna PSD- PRM, ci a venit doar din partea PRM. Cit priveste precizarile Danielei Buruiana, potrivit carora decizia deja a fost luata ieri in comisie cu majoritate de voturi, Ion Stan sustine in continuare ca nu este o decizie definitiva, ci discutiile au fost daca legea sa fie amendata, sau pur si simplu sa se faca o lege noua. Ca argumente pentru scoaterea acestei prevederi, Ion Stan a amintit de scrisoarea Patriarhiei Bisericii Ortodoxe Romane si faptul ca acestea lipsesc si din legea germana si din cea poloneza. Verestoy Attila: "Dezbaterile de la comisie nu erau destinate publicului" Reprezentantul UDMR din Comisia SRI, senatorul Verestoy Attila, ne-a declarat: "Nu am fost si nu sint de acord cu tainuirea dosarelor de Securitate intocmite preotilor. Acestia sint oameni extrem de importanti. Eu cred ca Biserica trebuie sa suporte aceleasi rigori ale moralei, la fel ca toti ceilalti. Subliniez: toate cultele trebuie sa se supuna legii! Tin sa mentionez ca dezbaterile de la comisie nu erau destinate publicului sau mass-media si mi-am exprimat un punct de vedere dupa ce, constat de la dumneavoastra, unii membri ai acesteia au facut publice discutii confidentiale. Nu am participat la vot si nu pot fi de acord cu cei care dau in continuare date, ceea ce nu e conform cu statutul nostru. Cei care v-au informat v-au si dezinformat, pentru ca o decizie nu s-a luat, nici nu avea cum sa fie luata. PNL e impotriva: "Sa nu se stie cine ce a "cintat"?" Titu Gheorghiof, membru PNL al Comisiei parlamentare de control a activitatii SRI, a lipsit ieri de la sedinta, fiind, dupa cum ne-a motivat, in drum spre sesiunea OSCE de la Paris. El a spus ca nu este de acord cu scoaterea clerului de sub efectul Legii Ticu: "De ce sa nu se stie ce au "cintat"? Eu inteleg sa nu se mearga pina la nu stiu ce popa de la tara, dar despre capii Bisericii de ce sa nu stim? Si ei sint persoane publice, ca si parlamentarii si ministrii, si si-au asumat o raspundere morala. Practic, se elimina o prevedere care deranja! Nici eu, nici PNL nu sintem de acord cu asa ceva!" CRISTINA SOFRONIE CRISTIAN OPREA Reuniune de urgenta la CNSAS Colegiul CNSAS se va intruni astazi in sedinta pentru a analiza amendamentele votate ieri de catre Comisia parlamentara pentru controlul SRI la Legea privind accesul la propriul dosar. Surse din cadrul CNSAS ne-au declarat ca, dupa sedinta, Colegiul isi va face publica pozitia. Conform surselor, modificarile comisiei nu sint agreate de catre membrii Colegiului CNSAS, care considera ca acestea denatureaza obiectul legii. ( L.P. ) "Adica popii care au colaborat cu dracul sa fie scutiti?" Mircea Dinescu, membru CNSAS, este decis sa-si dea demisia din fruntea acestei institutii daca plenul parlamentului va accepta amendamentul Comisiei SRI referitor la nepublicarea colaborarii cu fosta Securitate a fetelor bisericesti. "Chiar in ziua aia am sa-mi dau demisia, cu seninatate! Daca reducerea mandatului CNSAS de la 6 la 4 ani o inteleg, pentru ca vor sa scape de noi mai repede, asta cu popii mi se pare o ordinarie fara margini! Una din cele mai mari magarii postdecembriste. Ma infioara si nu concep, ca si crestin, ideea ca un popa care a turnat la Securitate tot ce auzea de la amaritii de enoriasi sa fie bine mersi "acoperit" in continuare. Adica, popii care au colaborat cu dracul de ce sa fie scutiti mai departe? Dumnezeu sa-i ierte de ticalosi". Feneistii si-au prezentat omagiile in fata PSD "Vacaroiu si cu Vantu au furat de-au rupt pamintul" Circa 30 de pagubiti FNI au manifestat ieri in fata sediului PSD din Bucuresti, in timp ce Adrian Nastase sustinea o scurta conferinta de presa. Manifestantii si-au aratat nemultumirea fata de solutia de despagubire gasita de guvern si inaintata parlamentului printr-un proiect de lege. Deponentii au scandat in fata portii pazite de jandarmi: "Nastase este pentru noi Ceausescu doi", "Asasinii", "Vacaroiu si cu Vantu au furat de-au rupt pamintul" si "PSD e noul PCR". Huiduielile s-au intensificat in momentul in care Nastase a trecut printre ei, fara a opri masina. La scurt timp dupa plecarea liderilor PSD din sediu, manifestantii s-au dispersat. LUCIAN PURCAREANU PD nu vrea sa impiedice "rezolvarea problemei sociale" a feneistilor Partidul Democrat prefera sa elaboreze un nou proiect de lege pentru despagubirea investitorilor la FNI decit sa conteste la Curtea Constitutionala legea initiata de guvern si adoptata de parlament saptamina trecuta. "Printr-un atac al legii la Curtea Constitutionala am putea opri acordarea de despagubiri unui numar important de oameni si, implicit, rezolvarea problemei sociale a acestora", a declarat deputatul democrat Alexandru Sassu. Biroul Permanent al PD a luat in discutie in sedinta sa de ieri aceasta chestiune si s-a ajuns la concluzia ca Legea FNI trebuie amendata printr-o propunere legislativa noua, care va fi elaborata in aceasta vacanta parlamentara. Alexandru Sassu afirma ca PD a avut unele discutii cu PNL, liberalii "agreind, in principiu" o asemenea solutie. Altfel spus, proiectul de lege viitor va putea fi sustinut si de PNL, care, prin hotarirea de ieri a PD, nu mai poate nici el sa conteste legea adoptata deja la Curtea Constitutionala. Pentru o asemenea contestatie, este nevoie de un numar de semnaturi pe care nici PNL, nici PD nu-l pot acoperi singure. Prin proiectul de lege despre care vorbeste Alexandru Sassu ar putea fi insa amendata Legea FNI. Democratii sustin despagubirea integrala a investitorilor si desfasurarea anchetei pe toate planurile, in vederea recuperarii in totalitate a sumelor ridicate de acele persoane care au determinat caderea FNI. NARCISA IORGA Doar 20 de feneisti pot recupera o bruma de bani Ovidiu Mazilescu, presedintele Asociatiei Nationale a Investitorilor la FNI (ANI-FNI), a declarat ieri ca de aplicarea actului normativ care prevede acordarea unor ajutoare bugetare pentru persoanele fizice pagubite la FNI vor beneficia doar aproximativ 20 de pagubiti. Mazilescu a lasat sa se inteleaga ca actul normativ vizind acordarea de compensatii banesti investitorilor pagubiti este inechitabil si prost conceput, atita vreme cit doar 0,00666a din cei 300.000 de deponenti la FNI mai pot recupera vreun ban. Mazilescu a mai aratat ca investitorii nu agreeaza propunerea guvernului privind compensatiile, astfel incit nici unul dintre cei 20 de investitori care ar putea beneficia de aplicarea actului normativ respectiv nu va ridica vreun ban. OVIDIU ZARA Bref Remaniere individuala cu votul parlamentului "Procedura de modificare a Constitutiei va fi lansata concret din toamna. O comisie va propune elementele noi, preluate de la fiecare partid, dupa care legea va fi supusa referendumului", a anuntat ieri presedintele PSD, Adrian Nastase. El a declarat ieri ca va trimite grupurilor parlamentare scrisori, care vor contine temele si viziunea PSD asupra modificarilor ce vor fi aduse Constitutiei. Partidele ar urma sa vina cu propriile propuneri pina in toamna. Acestea vor fi analizate de catre o comisie special infiintata, care va inainta parlamentului un proiect de modificare a legii fundamentale. Unele dintre propunerile PSD vor viza modificarea atributiilor celor doua Camere ale parlamentului, problema ordonantelor de urgenta si procedurile care tin de raspunderea individuala a membrilor guvernului. Astfel se doreste introducerea in textul Constitutiei a notiunii de motiune la adresa unui ministru, iar in cazul in care motiunea ar fi adoptata, ministrul ar trebui sa demisioneze. ( L.P. ) Postasul maghiar merge incet Ministrul ungar de externe, Janos Martonyi, a trimis abia acum o scrisoare omologului sau roman, Mircea Geoana, pe tema Legii statutului maghiarilor de peste hotare. "Ne-ar fi placut sa primim scrisoarea inainte ca legea sa fie adoptata, dar totusi e bine ca am primit-o", a declarat Geoana, citat de MTI. Scrisoarea ministrului ungar de externe vine ca raspuns la o scrisoare a lui Mircea Geoana, trimisa inca din luna iunie, inainte de adoptarea legii de parlamentul de la Budapesta. ( L.P. ) [13][pl.dll?rid=expresro] 