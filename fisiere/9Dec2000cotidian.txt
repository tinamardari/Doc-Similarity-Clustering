Casa noastra machine Numai mama sa nu fii! Sarcina si melancolia Pentru multi tineri, a fi parinte reprezinta doar idealizarea unor notiuni lipsite de prea multe detalii. Ei viseaza inca la povesti romantioase, cu Feti-Frumosi si Cosinzene, care se vor iubi toata viata si, tocmai de aceea, considera ca vor fi mereu constienti de nevoile celuilalt, se vor sprijini reciproc, iar problemele financiare si rudele prin alianta nu vor genera certuri. Pe scurt: nu vor avea probleme dificile de infruntat in casnicia lor. De asemenea, multi privesc casatoria si luna de miere ca pe inceputul unei vieti idilice pe care o vor trai impreuna si care se va imbunatati o data cu venirea pe lume a unui copil. Casnicia si maternitatea nu sint suportate usor de toate femeile Dupa incheierea lunii de miere, tinerii casatoriti sint nevoiti, de cele mai multe ori, sa se adapteze realitatilor vietii de zi cu zi. La aceasta se adauga si adaptarea la viata de cuplu. Presiunile sociale la care ar putea fi supusi ambii parteneri pot genera, la rindul lor, deziluzii. De obicei, cei cu o personalitate puternica si care au beneficiat de o educatie sanatoasa pot trece mai usor peste astfel de dificultati si pot gasi solutii rezonabile. In cazul femeilor, chiar daca cele mai multe dintre ele se acomodeaza cu casnicia si cu maternitatea, exista si cazuri cind stresul si neajunsurile cauzate de casnicie, graviditate si maternitate nu pot fi depasite cu usurinta. Pentru asemenea femei exista o multitudine de factori care pot cauza probleme emotionale serioase in perioada urmatoare graviditatii. Posibilitatea aparitiei unei tulburari psihice imediat dupa nastere poate fi uneori anticipata mai ales la femeile care anterior nu s-au adaptat bine la vicisitudinile vietii, care au avut traume serioase in copilarie sau care sint complexate de imaginea personala. Sarcina poate agrava o boala psihica Uneori, graviditatea poate agrava o boala psihica, nediagnosticata sau tratata necorespunzator anterior. In astfel de cazuri, problemele initiale revin imediat dupa nastere. In egala masura, pot sa apara si anumite complexe legate de sex, sarcina reprezentind de fapt constientizarea acuta a contactului sexual care a avut loc. Problemele emotionale aparute in timpul sarcinii si dupa nastere sint considerate de unii medici ca fiind rezultatul schimbarilor fiziologice asociate graviditatii, delivrentei (nasterii propriu-zise) si perioadei postpartum (postnatale). In general, tulburarile emotionale postpartum apar la persoanele care au avut si anterior probleme de natura psihica. Dupa nastere apare melancolia Spre exemplu, o perioada de melancolie se intilneste destul de des in primele citeva saptamini dupa nastere, pentru ca, pe linga schimbarile hormonale, intervin si modificari in statutul social al noii mame. Daca pina la nastere, interesul intregii familii era legat de sanatatea viitoarei mame, dupa nastere toata atentia va fi focalizata asupra copilului. Tocmai de aceea, unele mame nu se pot obisnui cu ideea ca nou-nascutul, fata de care ele nu manifesta uneori nici un atasament, a devenit dintr-o data centrul atentiei, desi pina atunci ele fusesera cele rasfatate. Deseori ele resping "intrusul" care nu le respecta linistea si nevoia unui somn bun in timpul noptii. De obicei, o data cu aparitia atasamentului fata de copil, starea de "melancolie" dispare. Cu toate acestea, vulnerabilitatea la factori de stres, care sint constientizati sau nu, este crescuta in aceasta perioada si poate determina aparitia unei boli psihice care necesita o interventie imediata. Tocmai pentru a preintimpina astfel de probleme, in ultima perioada s-a dezvoltat o adevarata industrie de programe de orientare pentru viitorii parinti. Chiar daca unele persoane invata sa fie parinti "din mers", este mult mai important ca, inainte de nastere, viitorii parinti sa se informeze cit mai bine in legatura cu dificultatile pe care le pot intimpina. De asemenea, sint de ajutor si cursurile antepartum si postpartum, la care sa fie antrenati ambii parinti. Aici pot afla si informatii utile cu privire la anticiparea situatiilor care pot conduce la deficiente emotionale sau psihice. Chiar daca medicii si psihologii pot inlatura o mare parte a problemelor psihice cu care se confrunta viitoarea mama, deocamdata nu exista posibilitatea de a le elimina in totalitate. Dr. FLORIN TUDOSE, medic primar psihiatru la Spitalul Universitar de Urgenta din Bucuresti Macesul, socul si catina protejeaza pielea impotriva frigului Ceaiurile din plante si alimentatia naturista va ajuta sa va pastrati pielea sanatoasa si in perioada iernii. "Catina, macesul, socul, scortisoara sint foarte bune pentru mentinerea unei epiderme sanatoase", spune dr. Gabriela Papazian Urdareanu, medic la Centrul de Acupunctura si Homeopatie. Ea recomanda consumarea zilnica a ceaiurilor facute din aceste plante, sub forma de infuzie, o lingura de ceai la o cana de 250 de mililitri de apa. Un alt tratament naturist recomandat de medici pentru o piele matasoasa este masajul cu uleiuri esentiale din plante (eucalipt, menta sau levantica). Acestea se combina cu uleiul vegetal. Se pun, de regula, 2-3 picaturi de uleiuri esentiale intr-o lingura cu ulei vegetal. "Pentru o piele fina si matasoasa, in perioada rece, alimentatia trebuie sa contina multe legume si fructe sub forma de sucuri si salate", recomanda dr. Urdareanu. In cazul alimentelor gatite, acestea trebuie consumate mai mult fierte sau coapte, si mai putin prajite deoarece acestea contin toxine care scad rezistenta pielii la agresiunea frigului. Cu ceafa intepenita Durerile cervicale si torticolisul Gitul si ceafa reprezinta portiunile cu mobilitatea cea mai mare a coloanei vertebrale. De aceea, aici pot aparea de multe ori dureri si chiar anchiloze, generind asa-numita spondiloza cervicala. Termenul de torticolis desemneaza rotatia anormala a capului, insotita de dureri si anchiloza. De ce "intepeneste" gitul? O hernie de disc la nivelul coloanei vertebrale cervicale, o miscare gresita, un curent de aer rece sau anumite boli pot produce o durere permanenta (cronica) sau o criza dureroasa foarte puternica, determinata de contractarea muschilor din jurul coloanei vertebrale. In unele cazuri, durerile pot sa iradieze in alta parte, la miini sau in spate, la nivelul omoplatilor. Uneori pot sa apara si stari de ameteala sau dureri de cap inexplicabile. Radiografia "vede" tot Radiografia este cea mai buna metoda pentru controlul coloanei vertebrale cervicale. Aceasta se face din fata si din profil si poate arata daca exista anumite deplasari ale unor vertebre, excrescente osoase - osteofite - sau asa-numitele "ciocuri de papagal" sau unele probleme la articulatiile dintre vertebrele coloanei. Cele mai bune tratamente - repausul si caldura locala Pentru durerile de ceafa, cel mai eficient tratament este cel local, cu creme si geluri pe baza de piroxicam, diclofenac, fenilbutazona sau ibuprofen. Vor fi evitate miscarile brutale ale capului si gitului. Repausul este unul dintre cele mai bune medicamente. De asemenea, caldura locala este un remediu bun impotriva durerii. O frectie si un masaj usor cu creme care sa contina si camfor sau eucalipt, urmate de infasurarea gitului si cefei cu un sal din lina moale, produc o relaxare a musculaturii incordate si alinarea durerilor. Orice sursa de caldura este bine venita in asemenea situatii: un dus fierbinte, o sticla cu apa calda, caldura produsa de un uscator de par sau de o perna electrica. In cazul in care durerile sint foarte mari, doctorul poate dispune imobilizarea capului si gitului cu ajutorul unui guler medicinal care preia functia de sustinere a muschilor capului si reduce contractia dureroasa. Repausul la pat in astfel de situatii este absolut necesar. Masajele efectuate de un kinetoterapeut si tratamentul balnear sint de un real ajutor. In general, crizele dureroase si torticolisul dispar dupa aproximativ 5-6 zile. Metode naturiste pentru tratamentul durerilor de ceafa si al torticolisului - Ceaiuri de plante. Infuzie din muguri de pin, o lingurita la o cana cu apa clocotita. Se beau doua cani pe zi. Se pot face si bai cu un decoct din 30 de lingurite de muguri de pin la doi litri de apa. Se strecoara si se adauga la apa din baie, la o temperatura de 37 - 38 grade C. Infuzie din frunze de nuc, o lingurita la o cana cu apa clocotita. Se bea pe parcursul unei zile. - Bai si cataplasme. Cataplasme cu faina de mustar negru. Se amesteca 20-25 de lingurite de faina de mustar cu apa la temperatura corpului, pina se obtine o pasta omogena. Aceasta se introduce intr-un saculet de bumbac care se aplica pe zona dureroasa. Deasupra se pune un sal de lina moale si se lasa aproximativ 4-5 ore. Daca apare o senzatie de arsura, se indeparteaza saculetul si se spala locul respectiv cu apa calduta. Pentru baie, se pun in saculet 25-30 de lingurite de faina de mustar care se agita in apa din baie la 37-38 grade C. - Presopunctura Se maseaza cu ajutorul degetului mare sau al celui aratator, in sensul acelor de ceasornic, punctul situat la unghiul maxilarului inferior. Se fac cite 5 sedinte pe zi, de cite 5 minute fiecare, timp de 10 zile. Se repeta dupa 30 de zile. - Balneofizioterapie Impachetari cu parafina pe coloana cervicala, timp de 20-25 de minute, zilnic, pina la disparitia durerilor. Pentru tratamentul spondilozei cervicale, in afara crizelor, sint indicate statiunile Felix, Mangalia, Techirghiol, Ocna Sibiului, Pucioasa, Amara, Govora, si Herculane. - Apiterapie Creme cu venin de albine, existente in farmacii, care se aplica pe zona dureroasa. Produsul trebuie testat insa inainte, aplicind o cantitate mica pe o suprafata redusa a pielii, pentru a evita reactiile alergice la produs. Daca apare o inrosire a pielii pe locul respectiv, tratamentul va fi intrerupt. Dr. NICOLAE LEAHU Calorii mai putine = viata mai lunga Un regim sarac in calorii inseamna mai putine boli si o viata mai lunga, sint de parere cercetatorii americani. Dupa un studiu efectuat timp de mai multi ani, specialistii au descoperit ca cei care au un regim alimentar bogat in calorii se imbolnavesc mult mai des de ulcer, cataracta, cancer sau de maladii cardiovasculare. Diferenta intre cei care consuma multe calorii si cei care au un regim caloric mai sarac este si mai mare in cazul bolilor in care exista proliferari celulare, cum este cazul cancerelor sau al endometriozei - boala care afecteaza, in special, uterul femeilor trecute de 45 de ani. Tigarile ataca mai mult femeile Discriminarea sexuala nu ocoleste nici tabagismul. Acesta este verdictul pe care l-au dat cercetatorii norvegieni intr-un studiu publicat recent in revista "Journal of Epidemiology and Community Health". Potrivit specialistilor, diferenta dintre volumul pulmonar al barbatilor si cel al femeilor face ca efectele nocive ale fumului de tigara sa le afecteze mai mult pe femei, care au o capacitate pulmonara mai mica. Din studiile efectuate de-a lungul timpului, specialistii norvegieni au constatat ca femeile fumatoare au un risc cu 50% mai mare decit barbatii fumatori de a se imbolnavi de astm si alte boli respiratorii. Avind plamini mai mici, femeile sint deci mult mai expuse actiunilor nocive ale substantelor continute in fumul de tigara. O meserie pentru care ar invidia-o orice barbat: Monica s-a facut degustatoare de bere, din placere Monica Mindrutiu este printre putinele femei din tara care are o meserie pe care si-ar dori-o orice barbat: maestru degustator de bere. A terminat acum zece ani Facultatea de Industrie Alimentara de la Galati, dupa care a aprofundat tehnica de producere a berii. "Dupa terminarea studiilor am facut stagiatura in toate sectiile care tin de procesul de fabricare a berii. Prima data cind am baut bere aveam zece ani, iar in studentie mi-am dat seama ca imi place cu adevarat berea", spune Monica Mindrutiu. Ea considera ca femeile au o inclinatie mai mare decit barbatii pentru aceasta meserie pentru ca "au o abilitate de a detecta mai multe arome, o putere mai mare de a se concentra, iar prin natura lor au mai multa rabdare de a se apleca asupra detaliilor si elementelor de finete. Degustarea trebuie facuta cu suflet si pasiune, calitati pe care le poate intruni cel mai bine o femeie", mai spune Monica. Ucenicie de trei ani Pentru ca cineva sa devina un bun degustator de bere trebuie sa urmeze un program de instruire de minimum trei ani. Cei care participa la cursuri nu trebuie sa aiba probleme cu sanatatea si nici sa fie dependenti de alcool. Monica Mindrutiu considera ca un degustator desavirsit poate detecta in jur de 100 de arome specifice pe care le are berea. "Pentru ca o bere sa fie desavirsita trebuie sa aiba un echilibru perfect intre caracteristicile de dulce si amar, o plinatate a gustului, o amareala fina, sa fie impregnata cu bioxid de carbon, sa aiba spuma si o culoare placuta", afirma degustatoarea. Monica Mindrutiu este membra a Comisiei Europene de Degustare a Berii, participind periodic la sedinte de degustare. STELIAN GORGAN Violonistul cu mina de plastic Alexandru Covaci a facut arcus din vioara Alexandru Covaci are 43 de ani. S-a nascut in Dumitrita, judetul Bistrita-Nasaud. Este casatorit si are 7 copii. Nu are mina dreapta si piciorul drept. In urma cu 17 ani, in timp ce lucra la Exploatarea Miniera Petrila, la o moara de concasat piatra, o cupa a utilajului i-a prins o mineca si i-a smuls mina si piciorul, lasindu-l infirm pentru tot restul vietii. De citiva ani, Alexandru Covaci si familia sa traiesc dintr-o pensie de 900.000 lei si din mila oamenilor, pe care el simte ca trebuie sa-i rasplateasca intr-un fel pentru generozitatea lor. De aceea, cinta la vioara prin statiile de metrou din Bucuresti. Vioara care se misca pe arcus Pe Alexandru Covaci l-am intilnit cu citeva zile in urma in statia de metrou "Piata Victoriei". Mi-a atras atentia felul ciudat in care cinta la acel instrument. Omul misca vioara pe strunele arcusului fixat in causul unei miini inerte, din plastic. Nu mai vazusem asa ceva. Era fascinant. Instrumentul parea o pasare vrajita iesita parca din umarul interpretului pentru a savirsi un ceremonial sacru. Pina si melodia suna ciudat, ireal, amplificata de peretii din beton ai metroului. Si, in acele clipe, am avut sentimentul ca traiesc o sarbatoare. Atita bucurie, atita caldura si atita liniste sufleteasca nu mai cunoscusem de mult. Regaseam in aceasta stare aceeasi pace pe care am trait-o cu citeva luni in urma in Pestera de la Bethleem, unde s-a nascut Iisus. Nu era amagire. Alexandru Covaci cinta chiar "melodii spre slava Domnului Iisus", dupa cum avea sa-mi marturiseasca. Si, poate, toate acestea ar fi trecut neobservate daca omul, cu o proteza de plastic in loc de mina, si-ar fi cintat saracia sau si-ar fi strigat durerea, cersind mila semenilor. Dar el zimbea. De pe chipul lui disparuse orice urma de disperare. Cinta cu bucurie, cu daruire, cu sfintenie si smerenie. Ca si cind se afla intr-un templu. Cintind cu gindul acasa M-am asezat linga el, pe banca. L-am intrebat de unde vine aceasta bucurie si limpezime a cintecelor sale. Si am aflat ca ele vin de departe. Din bucuria cu care au cintat citeva generatii de muzicanti din familia lui. Pentru ca el face parte dintr-o asemenea familie celebra in Bistrita. Pina sa-si piarda mina, a cintat in ansamblul Casei de Cultura din oras. De citiva ani, Alexandru Covaci a fost impins de situatie sa-si paraseasca casa, sa plece in tara pentru a-si cistiga existenta, pentru a stringe bani pentru o proteza mai buna, pentru a avea cu ce cumpara de mincare si de imbracat pentru cei patru copii care mai sint alaturi de el, ceilalti trei fiind casatoriti. Asa a ajuns la Bucuresti, unde cinta prin statiile de metrou. Noaptea, tirziu, cind se retrage ultima garnitura, pleaca si el spre "casa". Adica spre marginea orasului, la Glina, unde sta cu gazda, impreuna cu ai lui, la o familie careia ii plateste 300.000 lei pe luna. Din banii pe care i-i pun oamenii in cutia viorii - 100.000-150.000 lei pe zi - reuseste doar sa-si amageasca foamea. Desi a primit gradul I de invaliditate si pensia aferenta, Alexandru Covaci asteapta ca statul sa-i acorde si dreptul de a beneficia de insotitor, asa cum prevede legea. Calatorii de pe peron se opresc in fata lui, admirindu-i mestesugul. Iar el, Alexandru Covaci, cinta pentru ei melodii de sarbatoare, in care topeste ceva din sufletul lui smerit si impacat cu destinul si spera ca intr-o zi se va intoarce acasa, in Bistrita, printre rude si prieteni. DUMITRU MANOLACHE O posibila sfinta, Fecioara de la Parepa Localitatea Parepa, din judetul Prahova, a devenit deja un loc legendar de pelerinaj. De peste 65 de ani, oameni din toate colturile tarii si ale lumii vin la fintina cu apa miraculoasa si la Fecioara Maria - Sfinta de la Parepa. Desi in urma cu patru ani Fecioara s-a mutat la cele vesnice, mormintul, rugaciunile la icoanele din camaruta ei modesta si fintina cu apa miraculoasa alina si astazi durerile pelerinilor. Copilul Maria Maria Petre s-a nascut la 22 septembrie 1923, intr-o familie modesta. Marin si Rada, parintii Fecioarei, nu au banuit ca, la nici 12 ani, cel mai mare copil al lor (dintre cei noua) avea sa devina un fenomen. Maria a avut o copilarie obisnuita, marcata de bucurii si tristeti, de griji, dar si de neajunsuri. A urmat scoala generala in localitatea Parepa, iar inainte de revelatia pe care avea s-o traiasca era un copil ca oricare altul. Pina atunci, nimeni nu banuia ca datorita ei localitatea Parepa, un colt uitat de lume, va deveni un "loc sfint", cautat de oameni de pretutindeni. Prorocita la 12 ani Legenda Fecioarei incepe ca o poveste. Se spune ca, intr-o zi frumoasa de vara, Maria se juca cu copii de virsta ei pe dealul din spatele casei. Deodata, un nor alb a inconjurat-o. De spaima a cazut in genunchi si a smuls iarba din jurul ei. Norul s-a transformat intr-un tunel plin cu ingeri care ducea catre cer. Martorii acelor vremuri spun ca Maria, in genunchi, cu privirea spre cer, raspundea unor intrebari pe care cei prezenti nu le auzeau. Cine incerca sa se apropie de ea, era respins ca de un curent puternic. Mai tirziu, Fecioara ii povestea Soficai Matei (o consateanca, astazi profesoara de muzica in Bucuresti) ca la capatul tunelului a vazut o parte din fata unui barbat cu barba alba si cu ochi albastri. "Mama mea a fost martora vedeniei pe care a avut-o Fecioara. Atunci, Maria a primit puterea de a vindeca, de a cunoaste viitorul. Dar si poruncile: sa sape o fintina pe locul acela si sa construiasca o manastire. A doua zi, Patriarhul Miron Cristea a venit de la Bucuresti cu un sobor de preoti, a sfintit locul acela, unde se sapase deja fintina cu apa miraculoasa", ne-a declarat Ana Matache, 42 de ani, Ploiesti, Prahova. De atunci, minunile Fecioarei de la Parepa erau privite cu indiferenta si neincredere de unii, cu spaima si credinta - de altii. Dupa intimplarea cu pricina, la prorocita de numai 12 ani, curtea a devenit neincapatoare. Zi si noapte, oameni simpli, intelectuali, dar si demnitari ai timpului bateau la usa Fecioarei pentru a incerca sa gaseasca rezolvarea problemelor. Chiar si Elena Ceausescu a poposit la Parepa. A aflat despre existenta Fecioarei, dupa ce, in Austria, i-a picat privirea pe o ilustrata cu "Troita de la Parepa, construita din porunca divina". A venit imbracata modest, a intrebat-o pe Fecioara din ce traieste si daca intr-adevar crede ca exista Dumnezeu. "Elena Ceausescu a vizitat troita, a baut apa din fintina si s-a intors la Bucuresti fara sa-i faca vreo problema Fecioarei. Desi a recunoscut-o, Maria s-a prefacut ca nu stie nimic", isi aminteste Nicolae Petre, unul dintre fratii Fecioarei. Si astazi, istoriile despre minunile savirsite prin credinta Fecioarei pot fi auzite la orice colt de strada, in Parepa. Se vorbeste despre anul 1940, cind pe cer a aparut un semn dumnezeiesc - tricolorul, secera si ciocanul. "Eram copil. M-am dus alaturi de mama, pe deal, pentru ca se adunase tot satul. Dupa ce a aparut semnul dumnezeiesc, Fecioara a spus ca va veni prigonirea credintei, dar va trece pentru ca semnul a aparut spre apus...", ne-a declarat Alexandrina Gheorghe, 76 de ani, Ploiesti. Marturii Mitul Fecioarei de la Parepa nu s-a stins. Manastirea, a carei constructie a durat peste 50 de ani, va fi sfintita in curind. Zidurile ei se pare ca sint ridicate din porunca divina pe loc sfint, dupa cum spun satenii, chiar daca peste ele au trecut viforul razboiului si indiferenta comunismului. Elena Voicu, 45 de ani, localitatea Tomsani: "Vestea ca Fecioara a plecat dintre noi m-a socat. Pe 5 iunie 1996 a trecut la cele vesnice, iar pe 7 iunie a fost inmormintata. In ziua slujbei de inmormintare, pamintul s-a cutremurat de trei ori. La 9.30, la 12.30 (in timpul slujbei) si in momentul in care trupul Fecioarei a fost pogorit in mormint. Am fost martora unor minuni pe care nu le pot uita pina la sfirsitul zilelor. De dimineata, toate chipurile din icoanele asezate la troita vegheau printre crengile salcimilor de la poarta. La venirea preotilor, incet, incet s-au stins, apoi a aparut crucea de lumina. Fecioara e o sfinta, iar asta se va dovedi curind". Locuitorii satului Parepa spun ca, la intervale diferite de timp, aceeasi cruce apare deasupra manastirii si deasupra mormintului Fecioarei. Valentina Zugravu, Bucuresti: "Nu am cunoscut-o pe Fecioara. Auzisem de ea, dar nu am fost niciodata la Parepa. Cu un an in urma, medicii mi-au descoperit o boala care necesita urgent operatie. Nu ma simteam in stare de asa ceva, mai ales ca reusita nu era suta la suta. Atunci am venit la mormintul Fecioarei si am luat apa din fintina miraculoasa. Dupa citeva luni, m-am vindecat complet. Fecioara e o sfinta!" Ioana Petre, una dintre cumnatele Fecioarei marturiseste: "Tatica (asa-i spuneam noi) stia totul dinainte. Isi cunostea chiar si ceasul mortii. Toti acei care au incercat sa-i pingareasca numele in viata sau dupa moarte au sfirsit tragic. Acei care lovesc in Fecioara lovesc in alesul lui Dumnezeu. Asta ar trebui sa stie". "Aici este chilia Fecioarei, usa e deschisa..." Ajunsi la casa Mariei ne-a intimpinat Ioana Petre: "Aici este chilia Fecioarei - usa e deschisa pentru oricine. Inainte de a muri mi-a spus sa nu inchid poarta nimanui, sa las oamenii sa vina la ea si atunci cind nu va mai fi printre noi...", ne-a declarat Ioana. Am intrat intr-o camaruta modesta plina cu icoane si fotografii de-ale Mariei. Un pat, un dulap, o masa si trei scaune - toata averea Fecioarei. Am aflat ca de la moartea ei, totul a ramas neschimbat. Pe pat, in spatele icoanelor, zaresc, niste haine (pantaloni, bluzite, tricouri etc.). Intreb de ce sint hainele acelea acolo? "Sint hainele oamenilor bolnavi. Vin si le lasa aici de regula trei sau 40 de zile, dupa care le imbraca. Mai departe stie Dumnezeu ce se intimpla", ne-a spus Ioana. MIHAELA ION Prima enciclopedie multimedia din istoria literaturii romane: CD-Rom Eminescu Saptamina viitoare, pe piata romaneasca va fi lansata, in premiera nationala, singura enciclopedie multimedia din istoria literaturii romane dedicata lui Mihai Eminescu. 2.100 de pagini, 1.000 de imagini foto, 70 de minute de film si peste 200 de minute de inregistrari audio, in limbile romana, franceza, engleza, germana, spaniola, italiana si rusa sint inglobate intr-un CD, intitulat simplu: CD-ROM Eminescu. Producatorul acestei prime enciclopedii este Fundatia Culturala "Libra", cu sprijinul financiar al Ministerului Culturii, avind ca partener tehnic Institutul pentru tehnica de calcul. Lansarea oficiala va avea loc vineri, 15 decembrie, la Teatrul National Bucuresti, in spectacolul "O ora cu Eminescu/www.mihaieminescu.ro", regizat de Al. Tocilescu, informeaza un comunicat remis publicitatii ieri de Fundatia Culturala "Libra". MIHAELA BALEA Trei, Doamne, si toti trei - "un pic mai bine pentru ei" Clanul Padure a terminat, cu chiu, cu vai, Dreptul La sfirsitul lunii trecute, in familia Padure a fost mare sarbatoare pentru ca trei membri marcanti au devenit persoane cu studii superioare. Mai trecuti sau tinerei, capetele familiei Padure au dat, dupa cinci ani de studii la fara frecventa, examenul de licenta la Facultatea de Drept a Institutului de Stiinte Juridice "Nicolae Titulescu'' din Bucuresti. Examenele ar fi trebuit sustinute in vara trecuta, dar atunci George Padure era prins in viltoarea alegerilor locale. Iata insa ca la cea de-a doua sesiune de licenta, cei trei Padure (George - tatal, Claudiu - fiul si Viorel - frate) au venit sa-si dovedeasca stiinta intr-ale Dreptului Civil si Penal. Notele obtinute au dovedit insa ca civilii Padure sint "penali'' in stiinte juridice: ei au primit note cuprinse intre 5 si 7,50. Ce-i drept, si in timpul facultatii acestia au avut de trecut restante la peste 80% din materii. George Padure a recunoscut pentru "Evenimentul zilei'' ca a luat licenta cu doar 6,50 si ca, deocamdata, nu intentioneaza sa intre in Baroul Bucuresti. "Am alte planuri personale, pe care cititorii dumneavoastra nu trebuie sa le cunoasca. Facultatea am facut-o in cinci ani pentru ca in acelasi timp eram si la primarie, iar examenele le programam in functie de timpul pe care il aveam la dispozitie''. CATALIN C. HORHOIANU Romania inca nu-i pregatita sa bea whisky din Valea Cerbului! Joi seara, la Clubul Diplomatilor, GFS Duty Free Romania, in colaborare cu unul dintre liderii mondiali in productia de whisky, Grant's, a organizat o licitatie (inchisa) in scopuri caritabile. Obiectul licitatiei, o sticla veche de mai bine de 50 de ani, din distileriile Glenfiddich ("Valea Cerbului"), Scotia. Pentru o astfel de licoare - estimata la 10.000 de lire - un canadian a platit anul trecut o suma de Cartea Recordurilor: 80.000 de dolari! Toate bune si frumoase, numai ca joi seara, businessmenii romani nu s-au inmuiat deloc. Asta in ciuda whiskyului din malt turnat din abundenta, in ciuda atmosferiei autentic scotiene, presarata cu mincaruri, dansuri si cintece din cimpoi traditionale. La sfirsitul serii, cind s-a trecut la numaratoarea zerourilor scrise-n plic, scotienilor le-a cazut fata. "Sticla nu poate fi vinduta", a anuntat Jonathan Welch, manager pe zona sud-est europeana. Pai, cum asa? Welch a constatat pe pielea lui ca "situatia din tara nu este foarte favorabila unei licitatii de acest gen". Cu alte cuvinte, sticla nu s-a vindut de prea multa saracie. Si zgircenie. Englezii, insa, tot englezi. Sticla de whisky o vireaza-n alta tara - nu ne-ar mira sa fie Bulgaria, iar 10.000 de dolari vor fi donati Orfelinatului "Sf. Andrei", din Negru-Voda. RADU MEIROSU Taloanele suplimentare de pensie, dupa Craciun Taloanele suplimentare de pensie care vor contine recenta indexare de 4,3%, aprobata joi de guvern, vor ajunge la destinatie dupa Craciun, ne-a declarat Petre Ciotlos, directorul Oficiului Central de Plata Pensiilor (OCPP). "Pina pe 15 decembrie, noi vom tipari taloanele suplimentare pentru toti pensionarii. Dar acestia vor primi banii abia dupa Craciun, unii chiar dupa Anul Nou", a adaugat Petre Ciotlos. Dupa cum ne-a precizat directorul OCPP, indexarea de 4,3% inseamna ca pensionarul va primi, in medie, 50.000 de lei in plus. Numai ca vor exista persoane care vor primi 12.000 de lei, la cele mai mici pensii, precum si persoane care vor primi 190.000 de lei, intrucit pensia lor este foarte mare. Petre Ciotlos ne-a explicat ca este nevoie de tiparirea unor taloane suplimentare, deoarece "fluturasii" cu pensia pe luna decembrie au fost deja distribuiti in teritoriu pentru ca virstnicii sa-si primeasca drepturile inainte de sarbatorile de iarna. EUGENIA MIRCESCU Vasile a murit in timp ce facea sex in garaj cu o vecina Un timisorean a murit asfixiat ieri in garajul sau de pe Strada Padesului. Vasile Cotovanu, 41 de ani, era muncitor la Regia de Termoficare Calor din Timisoara. Ieri dimineata i-a spus fiului sau ca pleaca la serviciu. Sotia sa era plecata la rude, intr-un sat de linga Timisoara. Vasile a intrat in garaj, a pornit motorul Dacieo sale break, dar nu a scos masina afara. Dupa citeva minute, pe scaunul din dreapta al masinii s-a asezat Viorica, o vecina cu care Vasile se mai intilnea din cind in cind. Proprietarul garajului invecinat ne-a spus ca a auzit masina lui Vasile si muzica data ceva mai tare in jurul orei 7.30. In jurul orei 13.00, fiul lui Vasile, Claudiu Cotovanu, 18 ani, a primit un telefon de la colegii tatalui sau care il intrebau ce se intimpla cu Vasile pentru ca nu ajunsese la locul de munca. Fiul sau a dat fuga la garaj si a deschis usa. In fata sa a aparut o scena de cosmar. Vasile zacea prabusit linga masina, iar Viorica, imbracata sumar linga portiera din fata a Daciei. Motorul masinii torcea incet, iar in garaj aerul era irespirabil. Amanta lui Vasile a fost dusa la spital in stare de coma, avind sanse minime de supravietuire, dar pentru Vasile nu s-a mai putut face nimic. El a murit intoxicat cu monoxid de carbon. TUDOR FLUERAS In a doua jumatate a lunii ianuarie, Epidemie de gripa! Epidemia de gripa se va declansa in Romania in a doua jumatate a lunii ianuarie, estimeaza specialistii. Inceputul epidemiei se pare ca va coincide cu reluarea cursurilor scolare, deoarece elevii sint factorii principali de raspindire a gripei, a declarat dr. Viorel Alexandrescu, seful Centrului National de Referinta pentru Gripa de la Institutul "Cantacuzino". "Persoanele cu risc crescut de imbolnavire trebuie sa se vaccineze cit mai curind pentru ca, din momentul vaccinarii pina la imunizarea organismului impotriva gripei, dureaza trei saptamini. Optim ar fi ca toate persoanele, in special cele din grupele la risc, sa se vaccineze antigripal pina la sfirsitul acestei luni", ne-a declarat dr. Alexandrescu. Pina in prezent s-au vaccinat aproximativ 600.000 de persoane, dar, spune seful Centrului de Referinta pentru Gripa, pentru a putea controla epidemia din ianuarie este necesar un numar de 1,5 milioane de vaccinari. "In timp ce autoritatile sanitare internationale au luat toate masurile pentru prevenirea imbolnavirilor, in Romania nu au fost imunizate nici macar persoanele aflate in grupele cu risc crescut de contactare a bolii", a mai spus dr. Alexandrescu. TATIANA DABIJA Abandonati de autoritatile romane in Bangladesh, 11 marinari cer renuntarea la cetatenie Marinarii de pe nava Ardeal, abandonata in portul Mongla, din Bangladesh, cer autoritatilor romane sa le aprobe renuntarea la cetatenie, la religia ortodoxa si sa le acorde divortul, informeaza Mediafax. Cei 11 marinari romani care se afla in prezent pe nava au anuntat, saptamina trecuta, Sindicatul Liber al Navigatorilor ca sufera de o forma grava a unei boli tropicale de piele, care se manifesta prin acoperirea corpului cu o crusta. De-a lungul anului, marinarii au fost atacati de mai multe ori de pirati, care i-au amenintat cu arme si le-au furat bunurile. Desi cazul lor a fost adus la cunostinta FPS, a Ministerului Transporturilor, AVAB, MAE, Romline, guvern si presedintie, apelurile navigatorilor romani au fost ignorate de autoritatile romane. Apelul echipajului de pe nava Ardeal intervine dupa ce a primit informatii ca nava va fi scoasa la vinzare de catre AVAB, cu suma de 258.000 de dolari. La licitatia organizata, joi, de AVAB, nava nu a fost vinduta din lipsa de ofertanti, urmind ca peste 15 zile sa aiba loc o noua licitatie. Nava Ardeal este arestata pe fluviul Pussur de peste un an, din cauza unui litigiu de marfa. Datoria Companiei Romline, proprietarul navei, catre autoritatile din Bangladesh este de 200.000 de dolari, bani care nu pot fi platiti din cauza situatiei falimentare in care se afla compania. Telenovela pe viu "Angela" a venit acasa Superba actrita de telenovele Joana Benedek (28 de ani) a sosit aseara in tara, pentru a petrece Sarbatorile de iarna. Interpretei din serialul "Angela" - originara din Romania - i s-a facut dor de plaiurile natale. Joana a plecat in Venezuela in urma cu 12 ani, ea izbutind sa-si faca un nume, in America Latina, ca manechin si actrita. (S.E.) Dupa ce l-a "ras" pe ex-ministrul sanatatii, Francisc Baranyi, Fostul capitan SRI Alexa vrea sa o epileze cu laser pe femeia cu barba Fostul capitan SRI Constantin Alexa - cunoscut pentru faptul ca l-a deconspirat pe fostul ministru al sanatatii, Francisc Baranyi, ca fiind informator al Securitatii - si-a exprimat disponibilitatea pentru un gest de caritate. Ca urmare a unui articol aparut in "Evenimentul zilei" - despre o femeie cu barba din Braila, al carei handicap nu putea fi tratat pina acum - capitanul Alexa, in numele Clinicii de cosmetica si frumusete "Cristell", si-a manifestat intentia de a o opera. Potrivit lui Alexa, "clinica poseda un aparat foarte modern pe baza de laser, care poate efectua o epilare definitiva, fara durere". Ca atare, capitanul Alexa a luat legatura cu femeia, aceasta urmind sa fie supusa interventiei saptamina viitoare. MIRCEA ION Regulamentul megaconcursului "Evenimentul zilei iti aduce miliardul!" Editia a treia a megaconcursului "Evenimentul zilei iti aduce miliardul!" a inceput. Pentru aceasta a treia serie vor fi extrase 108 numere. Regulamentul jocului este extrem de simplu: Pe taloanele de participare veti gasi 15 serii de numere, care pot aduce detinatorului un premiu cuprins intre 1 milion si 1 miliard de lei. Tot ce trebuie sa faceti este sa urmariti emisiunea "Vrei sa fii miliardar?", difuzata de Prima TV, si sa cumparati ziarul "Evenimentul zilei". Din aceste doua surse veti afla care au fost numerele extrase. Daca ele se regasesc pe taloanele dumneavoastra pe o linie cistigatoare, tot ce va ramine de facut este sa sunati la numerele de telefon (01) 201.27.98 si (01) 201.27.99, intre orele 10.30 si 18.30, pentru a va cere premiul. Intermedia Games Ltd din Marea Britanie este firma care furnizeaza taloanele pentru jocul "Evenimentul zilei iti aduce miliardul" In legatura cu existenta unor taloane tiparite gresit, directorul firmei, Phil Cronin, a facut urmatoarea declaratie: "Din nefericire, am difuzat un numar mic de taloane tiparite gresit pentru jocul �Evenimentul zilei iti aduce miliardul�. Anumite numere lipseau de pe aceste taloane fata de taloanele normale. De aceea, ele trebuie declarate nule. Intelegem ca jucatorii care au primit aceste taloane vor fi dezamagiti si le cerem scuze. Compania care tipareste taloanele are in vedere introducerea unor proceduri noi pentru a fi siguri ca aceasta problema nu va mai aparea in viitor si noi ne cerem scuze pentru orice neplacere cauzata jucatorilor". Director PHIL CRONIN