 Curier medical Sapun prea mult = libidou scazut Igiena excesiva, inamicul sexualitatii Pare oarecum paradoxal, dar, in urma unor cercetari recente efectuate de cercetatorii de la Universitatea din Boston, USA, s-a descoperit ca excesul de igiena scade, cu timpul, atractia sexuala dintre parteneri. In ultima vreme, o data cu cresterea gradului de civilizatie, a crescut si obsesia pentru o igiena corporala impecabila. Intr-o vreme in care mirosul natural este catalogat, uneori, ca o abdicare de la normele de igiena impuse de societatea de consum, paleta de produse cosmetice si de parfumerie nu mai ofera nici o sansa secretiilor odorante, proprii organismului. Imbiati in permanenta de reclame multicolore, parfumuri exotice si sloganuri incitante, sintem din ce in ce mai mult tentati sa ne "baricadam" in spatele aromelor artificiale. Sigur, toti medicii sint de acord ca, fara vreo exceptie, igiena trebuie pastrata cu strictete. De multe ori insa excesul de igiena si curatarea obsesiva a pielii vine in contradictie cu sexualitatea. Foarte sensibile la mirosuri, femeile, in special, uita uneori ca dorinta sexuala este ghidata in mare masura de simtul olfactiv si de feromonii pe care fiecare dintre noi ii secretam prin piele. Indepartarea cu orice pret a acestor substante, care constituie "cartea de vizita" sexuala a fiecaruia dintre noi, scade progresiv si gradul de interes al partenerului. Evident ca, in cazul in care "parfumul" emanat de partener este dezagreabil, orice fel de atractie este anulata, insa, in majoritatea situatiilor, tocmai mirosul natural este cel care contribuie la aparitia dorintei sexuale. Feromonii, secretati prin piele de fiecare dintre noi, excita receptorii sexului opus, situati in mucoasa nazala, provocind o atractie ce nu poate fi explicata in mod logic. Utilizarea in exces a produselor cosmetice (sapunuri, parfumuri, deodorante etc.) anihileaza efectul pe care feromonii il au in atractia sexului opus si contribuie astfel la scaderea libidoului. Sexologii sint de parere ca multe probleme de cuplu determinate de scaderea apetitului sexual sint cauzate tocmai de igiena excesiva, care nu mai ofera o sansa atractiei exercitate de feromonii secretati de fiecare dintre noi. GETA ROMAN 7 sfaturi pentru dinti sanatosi 1. Spalati-va pe dinti de trei ori pe zi. 2. Este recomandat ca fiecare periaj sa tina in jur de trei minute. 3. Pentru a fi mai eficace, periajul se face dinspre gingie spre dinte, imprimind o miscare circulara pentru perierea dintilor si a gingiilor. 4. In cazul in care nu va spalati pe dinti dupa fiecare masa, puteti folosi guma de mestecat fara zahar, destinata igienei dentare. 5. Alegeti cu grija periuta de dinti: ea trebuie sa aiba o marime potrivita cu forma gurii dvs. 6. Dupa terminarea periajului, clatiti-va gura cu multa apa si utilizati ata dentara. 7. Alegeti cu atentie pasta de dinti: ea trebuie sa contina fluor si ingredienti antibacterieni. Pentru mentinerea unei danturi sanatoase, fara carii, evitati excesul de dulciuri si alimentele prea tari care pot afecta smaltul dintilor. TATIANA DABIJA Obligatiile asiguratilor la fondul asigurarilor de sanatate Pe linga drepturi, asiguratii care platesc lunar contributia la fondul asigurarilor de sanatate au si citeva obligatii, conform Legii asigurarilor de sanatate: 1. Asiguratii au obligatia de a respecta indicatiile medicului caruia i se adreseaza; 2. Asiguratii trebuie sa fie inscrisi pe lista unui medic de familie; 3. In conditiile schimbarii medicului de familie, asiguratii trebuie sa anunte medicul de la care pleaca. Schimbarea medicului de familie sau a medicului stomatolog se poate face numai dupa 3 luni de la ultima inscriere; 4. Pentru a beneficia de asistenta medicala, asiguratii trebuie sa prezinte medicului documentele ce constituie dovada achitarii contributiei la Fondul asigurarilor de sanatate; 5. Cu exceptia categoriilor prevazute prin lege, asiguratii au obligatia de a plati o cota lunara de 7 la suta din veniturile proprii. Neplata contributiei lunare atrage, de la sine, anularea calitatii de asigurat. De cite ore de somn au nevoie copiii? Avind in vedere ca, timp de aproximativ 9 luni, copiii sint adapostiti in pintecul mamei si nu sint dependenti de succesiunea zilelor si a noptilor, dupa nastere, cei mici au nevoie de mai multe luni pina cind ritmul lor biologic se va coordona complet, in asa fel incit sa doarma noaptea si sa stea treji in timpul zilei. Tocmai de aceea, in primele luni, timpul acordat somnului va fi mai mare decit cel in care copilul va fi treaz, iar numarul de mese va fi si el mai mare. Cu cit copilul este mai mic, cu atit si perioada de somn va fi mai lunga. Astfel, pina la virsta de 6 luni, copilul va avea nevoie de aproximativ 16 ore de somn pe zi. La virsta de 7-9 luni, copilul va trebui sa doarma aproximativ 14-15 ore pe zi. La virsta de 10-18 luni, perioada de somn este cuprinsa intre 13 si 14 ore pe zi, iar intre 19 si 36 de luni, numarul de ore de somn trebuie sa fie cam de 12-13 ore zilnic. O data cu cresterea copilului, cea mai mare parte a timpului dedicat somnului trebuie sa se concentreze in timpul noptii, concomitent cu cresterea activitatii zilnice din timpul zilei. Dupa primele 4 luni de viata, in afara somnului de noapte, copilul mai doarme de citeva ori, in timpul zilei, in perioade de cite 2-3 ore. De la virsta de 5-6 luni, sugarul doarme de cite 2-3 ori in timpul zilei, cite o ora sau doua ore. In jurul virstei de un an si jumatate, copilul doarme o data sau de doua ori pe zi, timp de cite o ora sau doua. Catre virsta de doi ani, copilul doarme o data in timpul zilei, in medie 2-3 ore. Durata somnului de noapte pentru un sugar este de minimum 8 ore, dar nu trebuie sa depaseasca 11-12 ore. Se considera ca la virsta de 6 luni, procentul alocat somnului trebuie sa fie de aproximativ 60% din cele 24 de ore ale unei zile. Este bine ca inainte de somn, camera copilului sa fie bine aerisita, indepartindu-se totodata toti stimulii care i-ar putea deranja somnul (lumina prea puternica, zgomote etc.). De asemenea, specialistii sint de parere ca somnul din timpul zilei, in aer liber, este mult mai adinc si mai odihnitor, avind o contributie importanta in cresterea rezistentei la infectii a copilului. O mare importanta in "educarea" corecta a somnului copilului o are si alimentatia. Ritmul si durata perioadelor de somn si veghe sint determinate de momentul si frecventa cu care sint administrate mesele. In functie de orarul stabilit pentru masa, copilul isi va "regla" si orele de somn. Spre exemplu, pina la virsta de 1-2 luni, vor fi administrate 7 mese zilnic, la orele 2.00, 6.00, 10.00, 12.00, 14.00, 18.00 si 22.00. Dupa virsta de 3 luni se elimina masa de la ora 2.00, iar dupa virta de 6 luni, se elimina masa de la ora 22.00, care va fi pastrata numai in cazul in care copilul nu a crescut suficient in greutate. GETA ROMAN Mai mari si mai tari Exercitii pentru ridicarea sinilor Multe femei sint ingrijorate de faptul ca sinii lor nu sint atit de fermi pe cit si-ar dori. Acest lucru se datoreaza si lipsei de antrenament a muschilor pectorali. Citeva exercitii simple va pot ajuta la ridicarea si marirea sinilor. 1. Asezati-va cu fata in sus, pe o banca fara rezematoare (de preferat, lata cit spatele dumneavoastra). Picioarele le puteti intinde pe banca sau le puteti lasa cu talpile pe podea, in functie de inaltimea bancii si de cum va este mai comod. Luati in fiecare mina cite o gantera de 2 kg (sau alt obiect de aceeasi greutate, pe care-l puteti prinde bine cu mina) si lasati toata greutatea acestora in miini, care trebuie sa stea intinse in sus, deasupra pieptului. Bratele trebuie sa fie paralele, in asa fel incit palmele sa stea fata in fata. Coboriti greutatile incet, catre piept. Expirati in timp ce le ridicati, inspirati in timp ce le coboriti. Incercati sa nu va arcuiti spatele in timpul efectuarii exercitiului. Acest exercitiu poate fi efectuat cu greutati mai mari sau mai mici, care (daca preferati) pot fi asezate pe o bara - la un capat si la celalalt, echilibrat. Exercitiul ajuta si la dezvoltarea tricepsilor si a muschilor deltoizi (ai umarului). 2. Asezati-va pe o banca dreapta, culcata, cu genunchii indoiti si talpile stind pe banca. Pastrind coatele inclinate in lateral, tineti bratele cu greutatile pe piept. Intindeti antebratele in lateral, incet, pina ce ajung in pozitia orizontala. Incercati sa nu schimbati pozitia bratelor de la umar pina la cot. Tot lent, aduceti antebratele in pozitia initiala. Incercati acelasi procedeu intarind muschii abdominali si muschii gitului, astfel incit spatele dumneavoastra sa stea aproape de banca, dar fara sa o atinga. 3. Intindeti-va pe podea, cu fata in jos, cu bratele indoite astfel incit palmele sa fie asezate pe podea in dreptul umerilor. Corpul si picioarele trebuie sa fie drepte. Impingeti-va corpul in sus, incet, doar prin indreptarea bratelor, in asa fel incit greutatea lui sa se sprijine doar pe degetele picioarelor si pe palme. Corpul ridicat trebuie sa fie perfect drept. Reveniti, cit mai lent, la pozitia initiala. Repetati. O varianta mai usoara a acestui exercitiu este aceea in care genunchii sint indoiti. Corpul drept, in pozitia stind cu fata in jos. Bratele indoite, cu palmele pe podea, in dreptul umerilor. Duceti gambele, incrucisate, la sezut. Ridicati-va corpul numai prin intinderea bratelor, astfel incit sa stea sprijinit pe genunchi si palme, iar spatele sa fie drept. Repetati. TATIANA DABIJA Bursa preturilor in farmacii La cererea mai multor cititori, vom publica, periodic, preturile medicamentelor mai des utilizate, practicate de diferite farmacii. Lista cuprinde preturile necompensate. Tanakan: Farmacia 70 - Sos. Alexandriei, nr.88, bl. PC 10, sector 5, Bucuresti: tablete: 207.600 de lei; solutie: 209. 500 de lei. Farmacia "Balsam SRL", Calea Victoriei, nr.147, sector 1, Bucuresti: tablete: 205.500 de lei, solutie: 180.000 de lei. Farmacia laborator "Slavia" SRL, Str. Stirbei Voda, nr. 55, sector 6, Bucuresti, tablete: 199.000 de lei. Farmacia Titulescu, Sos. Nicolae Titulescu, nr.92, sector 1, Bucuresti, tablete: 193.000 de lei. Farmacia nr. 1, Str. Edgar Quinet, nr. 6, sector 1, Bucuresti tablete: 209.000 de lei. Propranolol: Farmacia 70, Sos. Alexandriei, nr. 88, bl. PC 10, sector 5, Bucuresti, comprimate 40 mg - 10.200 de lei, comprimate 10 mg - 7.900 de lei. Farmacia "Balsam" SRL, Calea Victoriei, nr. 147, sector 1, Bucuresti, comprimate 40 mg - 7.900 de lei, comprimate 10 mg - 5.100 de lei. Farmacia laborator "Slavia" SRL Str. Stirbei Voda, nr. 55, sector 6, Bucuresti, comprimate 40 mg - 7.100 de lei, comprimate 10 mg - 4100 de lei. Farmacia Titulescu Sos. Nicolae Titulescu, nr. 92, sector 1, Bucuresti, comprimate 40 mg - 6.500 de lei, comprimate 10 mg - 4.000 de lei. Farmacia Nr.1, Str. Edgar Quinet, nr. 6, sector 1, Bucuresti, comprimate 40 mg - 7.100 de lei. Nifedipin: Farmacia 70 - Sos. Alexandriei, nr. 88, bl. PC 10, sector 5, Bucuresti, capsule 10 mg - 12.700 de lei. Farmacia "Balsam" SRL, Calea Victoriei, nr. 147, sector 1, Bucuresti, capsule 10 mg - 12.700 de lei, drajeuri 10 mg - 16.100 de lei. Farmacia laborator "Slavia" SRL, Str. Stirbei Voda, nr. 55, sector 6, Bucuresti, capsule 10 mg - 18.000 de lei. Farmacia Titulescu, Sos. Nicolae Titulescu, nr. 92, sector 1, Bucuresti, drajeuri 10 mg - 18.000 de lei. Farmacia Nr.1, Str. Edgar Quinet, nr. 6, sector 1, Bucuresti, drajeuri 10 mg - 18.000 de lei. (G.R.) Comedia vindeca alergia Persoanele care sufera alergii ale pielii se pot vindeca cu ajutorul filmelor umoristice ale lui Charlie Chaplin, au descoperit cercetatorii japonezi. Un studiu a demonstrat ca alergiile pielii s-au vindecat la persoanele care au urmarit filmul "Modern Times", in care joaca Chaplin, insa nu si la pacientii care au urmarit o emisiune despre vreme. "Aceste rezultate sugereaza faptul ca inducerea risului poate juca un rol in vindecarea bolilor alergice", a declarat dr. Hajime Kimata, de la Spitalul Central Unitika, din Kyoto. Rezultatele au aparut dupa 87 de minute de vizionare a filmului. Kimata a fost influentat de cercetarile dr. Norman Cousins din anii '30, care sustinea ca umorul si atitudinea pozitiva pot ajuta la reducerea durerilor fizice. Psihiatrii de la Universitatea din Los Angeles s-au declarat de acord cu descoperirile medicilor japonezi. "Stresul afecteaza grav sistemul imunitar. Risul duce la eliminarea partiala a stresului, ceea ce are efecte pozitive asupra bolnavilor", a declarat dr. Margaret Stuber, profesor de psihiatrie la Universitatea din L.A. (G.R.) Vitamina C scade riscul de cancer Nivelul ridicat de vitamina C din singe protejeaza impotriva aparitiei unor diverse afectiuni, se arata intr-un studiu facut la Clinica de Medicina de la Universitatea Cambridge. Cercetarile au fost facute pe aproape 20 de mii de pacienti cu virste cuprinse intre 45 si 79 de ani, persoanele respective fiind urmarite timp de sase ani. "Un nivel ridicat al vitaminei C in singe, asociat cu consumarea a 50 gr de fructe sau legume in fiecare zi, duce la scaderea cu 20 la suta a riscului de deces. Vitamina C scade riscul aparitiei bolilor cardiovasculare, al atacurilor de inima, ca si a diverselor tipuri de cancer", a declarat dr. Kay-Tee Khaw, coordonatorul studiului. (G. R.) Aspirina contra cancerului uterin Aspirina, un antiinflamator comun, ajuta la reducerea riscului aparitiei cancerului uterin, sustin specialistii de la Universitatea din Florida. "Studiile pe care le-am facut in laborator arata faptul ca aspirina reduce nivelul proteinelor care mentin celulele uterine, celule care in mod normal ar trebui sa moara", a declarat dr. Jeanne L. Becker, profesor de obstetrica-ginecologie la Universitatea de Medicina din Florida. "In esenta, aspirina ajuta celulele sa se sinucida. Astfel, cancerul malign ar putea sa nu mai aiba ocazia sa se dezvolte", a mai spus dr. Becker. Pina cind cercetarile vor fi finalizate iar efectul aspirinei va fi demonstrat, medicii recomanda femeilor sa fie vigilente pentru a identifica acest tip de cancer in stadiul pre-malign. Simptomele care trebuie urmarite includ in principal singerarile vaginale neregulate, in special cele care apar intre ciclurile menstruale, ca si orice scurgere vaginala. Aceste semne sint ingrijoratoare mai ales pentru femeile care trec de menopauza, la care riscul cancerului uterin este extem de ridicat. (G.R.) Diureticele previn atacurile cerebrale Folosirea diureticelor (medicamente care maresc excretia de urina) pentru tratarea hipertensiunii poate ajuta la prevenirea atacurilor cerebrale. Aceasta este concluzia unui studiu publicat in Archives of Internal Medicine. Cercetatorii pun acest fenomen pe seama faptului ca diureticele - care pun in miscare sodiul din corp - ajuta la scadrea presiunii sistolice a singelui mult mai eficient decit alte medicamente, reducind in acest fel riscul unor accidente vasculare cerebrale. Obscena pe scena, Britney, cenzurata la MTV de mama Spears Considerata drept una dintre cele mai prost imbracate artiste din showbiz, minora Britney Spears a ramas, temporar, fara videoclip pe MTV. Este vorba despre clipul piesei "Don't Let Me Be The Last To Know". Motivul? Mamei sale i s-a parut prea deocheata prestatia tinerei dive si a dispus scoaterea videoclipului din difuzare. Britney apare in clip imbracata destul de sumar si se "deda" la niste tandreturi cam indraznete. Incepind de ieri, videoclipul poate fi vazut si in Romania, numai pe MCM. (O.M.) Cinci milioane de lei, abonamentul la festivalul Enescu Festivalul International "George Enescu", organizat de Artexim, se va desfasura anul acesta in perioada 8-28 septembrie a.c. Organizatorii doresc ca spiritul festivalului sa ramina asociat cu cel al Lordului Yehudi Menuhin, care a fost presedintele editiei din 1998, chiar inainte de a se stinge din viata. Anul acesta vor participa la festival Orchestra Nationala de Radio, Trio "Pro Arte", Orchestra din Paris, Orchestra de Camera din Londra, Qvartetul "Sine Nomine", Orchestra Simfonica de Stat din Rusia, Orchestra de Camera a SRR, Orchestra de Camera a Filarmonicii "George Enescu", Orchestra Nationala din Toulouse, Orchestra "Transilvania" din Cluj, Orchestra Simfonica a Birminghamului, Qvartetul "Voces", Orchestra de Camera din Lausanne etc. Pentru concertele care vor avea loc la Bucuresti, Cluj si Sinaia, biletele si abonamentele vor putea fi procurate de la Sala Palatului si Ateneul Roman. Abonamentul de Tip A (36 de concerte) va costa intre 100$ si 225$; Tip B (19 concerte) - intre 80$ si 160$; Tip C - intre 75$ si 100$; Tip D1 (10 concerte) - intre 60$ si 100$, iar de Tip D2 - intre 60$ si 100$. Aceste tipuri includ si concertul de Gala din 23 septembrie. Abonamentul Tip E (5 concerte din seria Mozart by Midnight) - 40-50$, iar Tip F, pentru studenti si pensionari (19 concerte)- 50 $. IRINA DUMITRESCU Cu surle si trimbite, Romania 1 isi lanseaza noua grila la Teatrul Odeon Canalul Romania 1 va trece simbata la grila de primavara. Lansarea noilor programe va fi marcata printr-un spectacol special, organizat la Teatrul Odeon, la care vor lua parte toate vedetele Canalului Romania 1. Show-ul va fi transmis in direct pe programul 1, de la ora 20.30. "Este un spectacol inedit. Fiecare vedeta isi va promova emisiunea printr-un moment artistic", ne-a declarat Mariana Soitu, producatoarea spectacolului. Printre vedetele tv care vor evolua simbata pe scena Teatrului Odeon se numara Gianina Corondan, Andreea Marin, Raluca Moianu, Iuliana Marciuc, Ovidiu Uscat, Constantin Trofin, Stela Popescu s.a. Intrarea se va face numai pe baza de invitatii. CLAUDIA VOICU Las-o balta cu maneaua! Rock-ul bate ora G Gianina si Quartz lanseaza astazi, la discoteca Space, primul album in aceasta formula. "Las-o balta" este titlul discului editat de Alpha Sound pe caseta audio si CD. Albumul contine 10 piese de rock alternativ, urmind ca, in scurt timp, melodia "A nimanui" sa fie ilustrata cu un videoclip. Lansarea va debuta cu o conferinta de presa la ora 19.00, iar de la ora 20.00, in discoteca Space, Gianina si Quartz vor sustine un concert live la care intrarea va fi libera. Infiintata in 1982, trupa Quartz pare sa fi gasit, in sfirsit, componenta ideala, dupa mai multe schimbari si chiar incetarea activitatii pentru o vreme. De anul trecut, de cind vocalista trupei este Gianina, succesul pare sa se fi indragostit de formatia Quartz.(I.M.) Brenciu, in cadere libera Saptamina asta, Horia Brenciu s-a trezit cu un dus rece in cap, chiar daca, pe sticla, baleteaza si cinta tot mai "gratios" pe linga gaini, manechine din cauciuc sau... baieti de baieti, de la diverse formatii. Zgomotele tot mai stridente si necontenitele multumiri aduse ziarelor care-l "omagiaza" (si numai acestora) spun ca pe Horia il apasa ceva. De la inceputul acestei saptamini, PRO TV a reintrodus in grila matinalul numit Stirile PRO TV - ziarul diminetii tale, emisiune care i-a cam "suflat" telespectatorii. Programul nu contine nimic senzational, dar este suficient de divers ca sa atraga telespectatorul de dimineata care, in timp ce se spala ori isi pregateste micul dejun, are posibilitatea sa afle si ce se mai intimpla in tara si in lume, ce-i pregatesc astrele, cum va fi vremea (deci cum sa se imbrace), ba chiar si o revista a presei, facuta cum trebuie de Neculai Constantin Munteanu. Iata motivul pentru care, fara prea multe regrete, telematinalii si-au mutat telecomanda pe PRO TV. Datele oferite de AGB Data Research (pe care le prezentam in tabelele alaturate) confirma observatia noastra. Pentru ca, daca in intervalul 26 februarie - 2 martie, intre orele 8.00 si 9.00, Antena 1 se bucura de o audienta de 3,4 - 3,6 procente, iar PRO TV - de numai 1,4 - 1,7 procente, dupa aparitia matinalului PRO, miercuri, cele doua posturi au ajuns la egalitate -2,6 procente. IOANA MIHAI Citiva galateni vor sa infiinteze Asociatia vinzatorilor de rinichi Laurentiu Zidaru este un galatean gata sa isi vinda rinichiul fara vreun regret. El ar vrea sa obtina intre 10.000 si 15.000 de dolari, ca sa-si extinda afacerea cu blugi si pentru ca nu vrea nici in ruptul capului sa faca un imprumut. Laurentiu Zidaru este galatean. Are 33 de ani. Este casatorit, are un copil de 13 ani si este gata sa isi vinda un rinichi oricui va da o suma mai mare. Laurentiu Zidaru este, de meserie, placator cu rigipis si faiantor. A facut tot felul de munci. "Am lucrat doua luni in Turcia, la o alimentara dintr-un cartier din Istanbul. Cind a fost sa imi primesc banii, patronul a zis ca nu-mi da nici un ban. Am sarit la el sa-mi dea banii, ca doar nu muncisem degeaba. El mi-a pus pistolul la timpla si m-a linistit. Ca sa ma intorc in tara, mi-am vindut hainele. Nu prea am avut noroc", povesteste Laurentiu. S-a casatorit in 1987. Sotia a lucrat la o vulcanizare. In 1992, sotii Zidaru au inchiriat o taraba in Piata Centrala si au deschis o firma. "La inceput, afacerea a fost a lu' soacra-mea. Dar am ramas noi sa ne ocupam. Nevasta-mea vinde blugi la taraba, ca la piata. Eu aduc marfa de la Bucuresti. La inceput a mers bine". Laurentiu Zidaru vrea sa isi extinda afacerea, sa inchirieze un spatiu intr-un angro. "Pentru asta am nevoie de bani. Nu vreau sa fac un imprumut la banca, ca astia te pun sa girezi si cu nevasta, si cu copilu' si cu soacra. Iti iau pielea de pe tine. Si ce mi-am zis? Ia sa-mi vind eu un rinichi, ca si-asa n-am ce face cu doi", mai spune Zidaru. "Decit cu doi rinichi si amarit, mai bine cu unul, si multumit" Laurentiu Zidaru spune ca are o gramada de prieteni care vor sa-si vinda un rinichi. "Ideea mi-a venit de la un prieten de-al meu, care si-a vindut rinichiul acu' doi ani, ca avea datorii la intretinere. L-a vindut la turci cu 5.000 de dolari, prea ieftin, dupa parerea mea. Munceste acum in SIDEX si e bine mersi". Laurentiu cunoaste bine "piata rinichilor". El a luat legatura cu mai multe persoane care si-au vindut un rinichi. Mihai Loscu si-a dorit toata viata sa vada Grecia. Anul trecut, la 36 de ani, si-a vindut un rinichi. A obtinut 8.000 de dolari, si-a luat nevasta si au stat doua saptamini in Grecia. Cu ce le-a ramas, si-au luat o masina la mina a doua. Victor Bratulea si Nicusor Rogoj sint alti doi prieteni de-ai lui Laurentiu. Victor are 32 de ani, Nicusor are 34. Si ei vor sa isi vinda cite un rinichi. Vor sa dea anunturi la "vinzari diverse", la mica publicitate. Si ei sint casatoriti si au copii. Victor vrea sa inceapa o afacere cu pui de gaina. Sa cumpere un incubator, sa creasca pui pe care, apoi, sa ii vinda. Nicusor are deja o afacere, un mic depozit cu apa minerala, dar, ca si Laurentiu, vrea sa se extinda. Laurentiu Zidaru spune ca prietenii lui care vor sa isi vinda un rinichi si-ar infiinta o asociatie, ceva de genul "Asociatia celor care vor sa isi vinda rinichiul", dar i s-a spus ca, oficial, nu e posibil. "Noi sintem doldora de informatii. Stim cine, si cind, si cu cit si-a vindut un rinichi. Cel mai bine se vinde in strainatate, dar trebuie sa fii atent, sa nu te fraiereasca", spune Laurentiu. El este si donator de singe: "Donez singe periodic. Sint sanatos tun. Am grupa A II. Eu nu vad nimic rau ca vreau sa-mi vind un rinichi. Se poate trai foarte bine si cu unul singur, care-i problema?". Sotia lui a incercat sa il convinga sa renunte, dar nu a avut cu cine sa se inteleaga: "Nevasta-mea ca nu si nu, ca sint nebun. Dar decit sa am doi rinichi si sa fiu amarit, mai bine cu un singur rinichi si multumit", spune Laurentiu Zidaru, barbatul de 33 de ani, care spera ca va obtine macar 10.000 de dolari "pe un rinichi de care nici macar nu am nevoie". ALINA COMSA-DURBACA Cererea de infiintare a unei noi episcopii pune pe jar Sinodul Radautii, un ghimpe in coasta BOR In vederea apropiatei sedinte a Sfintului Sinod al Bisericii Ortodoxe Romane, credinciosii din zona Radautilor string semnaturi pentru infiintarea unei episcopii. Prea-Sfintitul Gherasim Cucosel Putneanul, episcop-vicar al Arhiepiscopiei Sucevei si Radautilor, explica de ce: "Episcopia Radautilor este cea mai veche din punct de vedere istoric. A fost infiintata de Bogdan, adevaratul intemeietor al Moldovei. La Radauti a existat mitropolie si sub perioada de glorie a Musatinilor. Anul acesta se implinesc 600 de ani de cind Mitropolitul Iosif a mutat sediul la Suceava. Iar aici, la Radauti, a existat episcopie pina pe la 1780, cind a fost infiintata Mitropolia de la Cernauti". Dorinta credinciosilor din Radauti e insa pe cale sa declanseze un mare scandal. Infiintarea unei Episcopii a Radautilor ar face posibil ca Arhiepiscopia de la Suceava sa fie ridicata la rang de Mitropolie, ceea ce ar duce la spargerea in doua a marii Mitropolii a Moldovei si Bucovinei. Cei din Suceava invoca documentele istorice si dreptul canonic, Mitropolia Bucovinei fiind una dintre cele mai vechi din istoria BOR. Cu atit mai mult cu cit vechea capitala a Mitropoliei Bucovinei avea sediul la Cernauti, iar reinfiintarea acesteia ar putea fi un semnal pentru romanii din Ucraina. Mai ales ca, din punct de vedere al canoanelor bisericesti, BOR nu a recunoscut niciodata rapirea Basarabiei si Bucovinei. "E glasul credinciosilor, al poporului, iar clericii ar trebui sa-l asculte", ne-a declarat P.S. Gherasim. Implicatii politice La prima vedere, cel mai afectat de o eventuala transformare a Arhiepiscopiei Sucevei si Radautilor in mitropolie este Mitropolitul Moldovei, Inalt-Prea Sfintitul Daniel, pentru ca infiintarea Mitropoliei Bucovinei ar insemna o diminuare a puterii sale. Sfintul Sinod, la interventia I.P.S. Daniel, Mitropolitul Moldovei, o persoana extrem de puternica in sinul BOR si, potrivit traditiei, un important candidat la scaunul patriarhal, a estompat conflictul, pe motive canonice. Pe de alta parte, Arhiepiscopul Sucevei si Radautilor, cel care ar urma sa devina mitropolit, I.P.S. Pimen, nu are o imagine prea buna nici la Bucuresti, mai ales in contextul politic rezultat dupa alegerile de anul trecut. Motivul? I.P.S. Pimen a fost primul inalt prelat care l-a invitat pe Regele Mihai in tara, la Pastele din 1992, iar acesta e un lucru pe care noua putere politica, aceeasi de atunci, nu-l poate uita. Chiar daca infiintarea unei mitropolii pare o problema strict bisericeasca, puterea are, cel putin administrativ, un cuvint de spus in infiintarea sau inaltarea eparhiilor. Asta pentru ca jumatate din salariile oamenilor bisericii, dar si cheltuielile legate de sedii sint suportate de la bugetul de stat. Incercind sa aflam si o pozitie oficiala, pr. Costel Stoica, consilierul de presa, ne-a informat ca Patriarhia Romana nu mai colaboreaza cu cotidianul nostru, in urma dezvaluirilor privindu-l pe I.P.S. Nifon, arhiepiscopul Tirgovistei. FLORIAN BICHIR Potrivit noului Statut, Politistele nu pot poza in "Playboy" Parlamentul urmeaza sa voteze primul Statut al Politistului din istoria Politiei Romane. Acesta se refera, in primul rind, la demilitarizarea politiei. De la intrarea in vigoare a statutului, politistii romani vor actiona conform statutului functionarului public, avind insa o serie de drepturi si obligatii in plus. Astfel, ei vor putea avea un sindi-cat, vor avea dreptul de a manifesta sau de a face greva. Le va fi insa interzis sa faca parte dintr-un partid politic, sa-si exprime opiniile politice in timpul serviciului sau sa participe la intruniri politice. Ei nu vor avea voie nici sa adere la sectele religioase interzise de lege. In privinta timpului liber, politistii nu au dreptul sa exercite profesii care le-ar putea submina autoritatea, ca de exemplu, cea de gunoier. Le va fi, de asemenea, interzis "sa redacteze, sa imprime sau sa difuzeze materiale sau publicatii cu caracter imoral, politic sau care instiga la indisciplina". Spre exemplu, o politista nu va putea poza in "Playboy". Selectia politistilor va fi mult mai riguroasa decit pina acum. Candidatii vor trebui sa aiba cel putin studii medii, un dosar curat si o conduita morala care va fi verificata, de la notele la purtare, anturaj si pina la discutii cu vecinii. Politia Romana va fi organizata in trei corpuri: Corpul ofiterilor de politie, alcatuit din chestori de politie (actualii generali), comisari (ofiterii superiori de acum, respectivi maiori, locotenent-colonei si colonei) si inspectori (in prezent capitani). Acestia vor trebui sa aiba cel putin studii superioare de lunga durata. Cel de-al doilea va fi Corpul detectivilor de politie, alcatuit din detectivi principali si detectivi simpli, functii pentru care sint suficiente studiile de invatamint superior de scurta durata. Corpul agentilor de politie va fi alcatuit din agenti principali si agenti simpli, adica subofiterii de astazi. LAURA LICA NICOLETA SAVIN Primarii de sector au gasit leacul impotriva tristetii: Cosciugele nu mai "fac trotuarul" In ultima saptamina, Administratia Cimitirelor din Capitala a fost luata puternic in vizorul primariilor bucurestene. Primarul general Traian Basescu a dispus derularea unei anchete asupra modului in care administratia a cheltuit banii publici alocati institutiei anul trecut. Edilii de la sectoare au luat la puricat si firmele de servicii funerare din Bucuresti. Calculatoare pentru lumea de dincolo Traian Basescu a dispus inceperea unei anchete asupra activitatii Administratiei Cimitirelor, in special asupra modului in care au fost investiti banii din buget. Saminta de scandal a fost aruncata de fostul contabil-sef al institutiei, Vasile Matei. Acesta a acuzat conducerea ca a cheltuit peste 33 de miliarde de lei, adica jumatate din bugetul alocat anul trecut institutiei, numai pentru a da de lucru, contra comisioanelor, unor firme "cliente". Astfel, fostul contabil-sef sustine ca au fost cumparate, la preturi exorbitante, utilaje, mobilier, aparatura, banci si cosuri de gunoi (3 milioane de lei pretul unei banci, 46 de milioane de lei pentru un calculator, 900.000 de lei un cos de gunoi). De altfel, Alexandru Malliu, Florian Gridan si alti citiva angajati ai administratiei Cimitirelor sint anchetati de Politie, inca de anul trecut, asupra modului in care au fost facute unele investitii. Traian Basescu sustine ca asteapta rezultatele anchetelor, urmind ca instanta sa determine care este, de fapt, adevarul si cum au fost cheltuiti banii contribuabililor. Daniel Vanghelie, primarul sectorului 5, nu a pierdut ocazia de a interveni si el in acest scandal, acuzindu-l pe Traian Basescu. "Sint tot felul de presiuni la toate nivelurile, dirijate de George Nistor, seful de cabinet al lui Traian Basescu, si de viceprimarul Catalin Chirita. Astfel, s-au cheltuit sute de miliarde de lei pe lucruri inutile si pe oameni incapabili. Poate ca Basescu nu este vinovat, dar se lasa inconjurat de o gasca de nemernici. Am casete inregistrate si documente care ii incrimineaza pe cei acuzati de contabilul-sef si le voi preda politiei", a declarat Vanghelie. Imbalsamari ilegale Primarii de sector au demarat o actiune in forta printre firmele de servicii funerare. Astfel, Primaria Sectorului 2 a inchis doua firme de acest gen si a amendat alte sapte, pentru ca faceau imbalsamari fara nici un fel de autorizatie, desi, conform legislatiei in domeniu, aceste firme ar trebui sa incheie contracte cu spitalele pentru a face imbalsamarile la crematorii. Mai mult, substantele chimice rezultate din imbalsamari erau aruncate in canalizarile imobilelor, existind riscul contaminarii populatiei. O alta problema sesizata atit de Primaria Sectorului 2, cit si de cea a Sectorului 6 este expunerea pe trotuar a sicrielor. Din aceasta cauza, reprezentantii Primaria Sectorului 6 au inchis mai multe firme de servicii funerare din zona Tudor Vladimirescu - Ghencea, care, pe linga faptul ca functionau fara autorizatie, isi expuneau "marfa" pina si in statiile RATB. In urma acestor controale, conducerile celor doua sectoare au interzis societatilor de pompe funebre sa mai tina sicriele expuse pe trotuar. MONA STOICA IULIANA ANGHEL Sex in w.c.-ul liceului Doi elevi ai Liceului "Gh. Asachi" din Galati, Geanina G., eleva in clasa a XI-a, si Adrian M., elev in clasa a XI-a, au facut sex in w.c.-ul scolii, ei atragind atentia asupra lor atit din partea conducerii liceului, cit si din partea politiei. Dupa consumarea actului, fata a intrat tremurind in sala de sport si le-a spus celor de fata ca Adrian a violat-o si ca i-a rupt fermoarul de la pantaloni. Directorul adjunct al liceului, prof. Liana Bucur, ne-a declarat ca Geanina este o eleva buna, dar are tendinta de a fabula, pentru a fi in centrul atentiei. La ancheta desfasurata de politie fata nu a mai vrut sa spuna nimic. Nici ca a facut sex de buna voie, nici ca a fost violata. Conducerea liceului crede ca dupa consumarea actului sexual in toaleta, cei doi s-ar fi certat, fapt care ar fi dus la denuntul fetei. Directoarea liceului ne-a mai spus ca anul trecut Geanina a reclamat ca a fost atacata de doi indivizi mascati, lucru care, ulterior, nu s-a confirmat. Conducerea liceului spune ca a recomandat in mai multe rinduri parintilor Geaninei sa o duca la un psiholog, din cauza faptului ca fata fabuleaza, inventind tot felul de povesti in care ea e victima. Directoarea Liana Bucur a declarat ieri ca Geanina si Adrian vor fi propusi pentru exmatriculare. ALINA COMSA-DURBACA Cursuri de bune maniere Pentru a invata cum sa se poarte cu medicii si cu asiguratii, functionarii caselor de asigurari de sanatate vor urma cursuri de instruire si de bune maniere, a declarat ieri presedintele Casei Nationale de Asigurari de Sanatate, Eugeniu Turlea. In nou-infiintatul Centru de Formare si Perfectionare, salariatii din sistemul asigurarilor de sanatate vor invata cum sa comunice cu persoanele care contribuie la fondul asigurarilor, sa le explice drepturile pe care le au si cum sa le explice ce drepturi au "Vom angaja lectori in domeniul medical si specialisti in comunicare, atit din tara, cit si din strainatate", ne-a declarat Eugeniu Turlea. (G.R., T.D.) Crucea Rosie ajuta sinistratii din Alba Pagubele provocate de inundatii in judetul Alba sint estimate la aproximativ zece miliarde de lei, a anuntat ieri prefectul Ioan Rus. El spune ca cele mai importante pagube s-au inregistrat la drumuri, urmate de locuintele si gospodariile oamenilor si, in cele din urma, daunele din agricultura. Actiunea de evaluare este insa in plina desfasurare, ea urmind a se incheia saptamina viitoare. Prefectul de Alba a mai spus ca va cere guvernului bani pentru drumuri si materiale de constructie. Filiala Alba a Societatii de Cruce Rosie din Romania a trimis ieri un prim transport cu alimente spre localitatile din zonele Cimpeni si Vadu Motilor, grav afectate de inundatiile din ultimele zile. Directorul Crucea Rosie Alba, Ioan Morariu, a declarat ca, pe masura ce va primi si alte solicitari, institutia va pregati ajutoare pentru mai multe familii care au de suferit de pe urma calamitatilor. Ajutoarele constau in paste fainoase, ulei, zahar, orez, biscuiti, apa minerala, dar si citeva paturi. LUCIAN DOBRATER Poiana Narciselor, pazita de patrule ecologice Rezervatia naturala "Dumbrava Vadului" din Sercaia, cunoscuta sub denumirea de Poiana Narciselor, va fi pazita anul acesta de patrule ecologice. Rezervatia de narcise, foarte importanta pentru tara noastra, pentru ca numai in Elvetia se mai gaseste o astfel de poiana cu narcise, este protejata printr-un proiect care face parte din programul "Life-natura", la care Romania participa alaturi de tarile Uniunii Europene. In cadrul acestui proiect, cu un buget total de 80.664 euro, din care UE finanteaza 75% si care vizeaza refacerea poienelor cu narcise, s-au constituit patrule ecologice care, alaturi de padurari si jandarmi, vor pazi narcisele in perioada de sezon. CAMELIA CSIKI Pentru ca suferea de o boala sexuala, "Fetita" - prima catea eutanasiata din Capitala Cu toate ca nu a inceput, inca, oficial, stirpirea maidanezilor bolnavi sau a celor pentru care nu se gasesc stapini, medicii Administratiei pentru Supravegherea Animalelor au facut prima "victima". Ei au eutanasiat-o pe "Fetita" care suferea de o boala incurabila si transmisibila pe cale sexuala. Conducerea ASA a decis uciderea animalului dupa ce s-a stabilit ca tumora de care suferea se afla la limita dintre benign si malign, sustine Razvan Tiru, directorul ASA: "Singurul tratament menit sa amelioreze starea femelei ar fi fost citostaticele, numai ca acestea costa foarte mult. Nu exista alta solutie, mai ales ca animalul prezenta singerari si nu putea fi cazat in post-operator, alaturi de ciinii sanatosi. Mai mult, reprezentantii fundatiei Vier Pfoten, implicati in actiunea primariei, nu si-au putut asuma responsabilitatea ingrijirii ciinelui". Eutanasierea s-a facut prin prelungirea anesteziei cu Ketamina, fiind injectat, apoi, intravenos, sulfat de magneziu. Stopul cardiac a survenit in momentul in care animalul a intrat in stare de inconstienta. Medicii sustin ca preferabil este ca euthanasierea sa fie facuta cu pentabarbital, dar nu s-a folosit aceasta substanta intrucit ea nu este inca omologata in Romania. Potrivit conducerii ASA, substanta va fi omologata pina la sfirsitul lunii martie, astfel ca eutanasierea in masa sa poata incepe cel tirziu in aprilie. In ultima saptamina, 250 de bucuresteni au depus cereri pentru a lua in grija maidanezii care sint prinsi, dusi in adaposturi si castrati. Pina acum, au fost adunati de pe strazile Capitalei aproximativ 400 de ciini, din care 260 au fost sterilizati si castrati. MONA STOICA Bref Copil cu doua certificate de nastere Un copilas in virsta de un an, din Adjud-Vrancea, abandonat intr-un leagan de copii din Bacau, are eliberate doua certifi-cate de nastere cu doua prenume diferite. Copilul cu dubla identitate se numeste, potrivit unui document, Marian Nitu, respectiv Ilie Nitu, potrivit celuilalt. Rodica Arhip, ofiter la Starea Civila de la Primaria din Adjud, spune: "Vina apartine celor de la spital care au eliberat doua certificate de constatare a nasterii". De vina e si mama, Profira Nitu, care, dupa ce a primit primul certificat, cu prenumele Marian, a fugit din spital, si, ca sa-si interneze fiul intr-un leagan de copii, a mai scos un certificat, cu prenu-mele Ilie. (Silvia Vrinceanu) Carpati la cartus Iesenii au luat cu asalt chioscurile care distribuie produse din tutun autohtone, facindu-si provizii serioase. "Probabil de teama scumpirii, tigarile romanesti au fost cumparate cu cartusul, astfel ca am ramas fara marfa. Mai avem doar tigari straine", a declarat un vinzator de tigari. (Catalin Dumitrescu) Jaf la biserica Biserica "Adormirea Maicii Domnului", din Tg. Bujor, judetul Galati, a fost pradata pentru a patra oara in ultimii trei ani. Cu doua zile in urma, hotii au taiat gratiile metalice de la o fereastra, au patruns in incinta bisericii si au furat sfintul chivot cu tot cu impartasanie, sfintul potir si sfintul disc. Hotii au mai devastat altarul si au furat maruntisul din pangarul cu luminari. (Alina Comsa-Durbaca) Presedinte de consiliu judetean, fugarit Cu citeva minute inainte de inceperea ceremoniei oficiale, "Tinimtex 2001" de deschiderea tirgului presedintele Consiliului Judetean Iasi, Lucian Flaiser, a fost fugarit de agentii de paza din incinta expozitiei. Motivul? Pentru ca mai erau citeva minute pina sa se taie panglica tricolora, Lucian Flaiser a dorit sa intre pe sub ea pentru a face un tur al standurilor. "Tinimtex 2001" a fost organizat de Camera de Comert a Romaniei, Camera de Comert Iasi si RomExpo Bucuresti. (Catalin Dumitrescu) CNLO, condusa din Valea-Jiului Ministrul industriei, Dan Ioan Popescu, a aprobat noul Consiliu de Administratie al Companiei Lignitului din Oltenia, alcatuit din oameni care nu au avut contact direct cu aceasta zona. In afara directorului CNLO, Gavril Baican, presedintele CA, noii membri ai consiliului provin din Valea Jiului: Ilie Balanescu, fost director al CNH Petrosani, membru si in AGA de la SNC Ploiesti, Gheorghe Apostu, Gheorghe Olteanu si Aurica Sandu. Filiala Gorj a PDSR propusese si ea doua persoane, nominalizari neagreate insa de ministrul Dan Ioan Popescu. (Claudia Tipluica) "Evenimentul zilei" incognito printre cosari Reporter de acoperis Altadata o prezenta obisnuita, cosarul a devenit o curiozitate, mai ales in marile orase. Luna lui preferata este martie, singura in care sint sanse mari sa-l intilnesti pe strada pentru ca, potrivit traditiei, poarta noroc. Desi sobe sint din belsug, lumea nu prea mai apeleaza la cosari. De ce, nu se stie clar. Meseria rezista cu greu. In Pagini Aurii figureaza o singura societate de cosarit si un particular. Ca sa scrii despre un personaj trebuie sa intri cit mai bine in pielea lui. Asa ca am sunat la "Micomas", sa ma angajez. Pe Strada Doamnei, in fata Bisericii Bulgaresti, ma intilnesc cu un om scund, patronul singurei firme de cosarit din Bucuresti, Sandu Constantinescu. "O sa ai ce invata. Cu banii e mai greu, dar o sa vina si ei, treptat, daca iti vezi de treaba". Imi spune ca o sa lucrez cu doi tigani. "Sint de treaba, muncitori de prima mina, nici nu zici ca-s tigani". Nu fac fasoane asa ca intru direct in piine. "Jonctiunea" cu cei doi cosari o fac intr-o cladire a societatii "Delicia" - primul client al firmei la care ma angajasem. Casa avea o soba care necesita serioase reparatii. Cei doi angajati ai patronului Constantinescu ma asteptau chiar linga soba. Doi oameni intr-adevar mai negriciosi, poate si de la funingine. Costel Golea, la vreo 40 si ceva de ani, si fi-su Ion. Seniorul are o groaza de tatuaje, inclusiv pe incheieturile de la degete. Cum pleaca patronul, cei doi ma iau la misto si fac bascalie de chelia si inaltimea mea. Nu ma supar, iar dupa vreo 15 minute de modestie si bancuri sint unul de-al lor. De 26 de ani prin hornurile din Bucuresti "Ba, baiete, sa fii cosar nu e asa simplu. Bine, nici nu trebuie sa fii doctor in fizica nucleara, dar ceva pregatire trebuie sa ai. Eu fac meseria asta de 26 de ani. Am inceput pe vremea comunistilor la «Prestari Servicii», acolo ne strinsesera pe toti meseriasii: timplarii, dulgheri, astia cu cimitirele, stergatorii de geamuri, toti. Era bine, ca faceai cursuri de calificare, primeai diploma, aveai carte de munca. Eu am diploma de samotor, adica de specialist in cosuri si sobe, dar acum s-a dus totul dracului'", imi povesteste Costel, seful echipei. Printre doua fumuri de Viceroy si citeva injuraturi, Costel isi revarsa naduful. Nu poate intelege in ruptul capului de ce meseria pe care o face de peste 25 de ani nu mai exista acum. Fiul sau, Ion, da din cap, aprobator. "De la 12 ani ma cara taica-meu dupa el. Am invatat meseria asta pe piine, o stiu cu ochii inchisi. Nu cred ca exista lucrare pe care sa nu o fac. Dar n-am nici un document la mina, ca de cind au desfiintat astia «Prestarile» nu se mai fac cursuri. Asa ca figurez muncitor", spune fiul cosarului-sef. "Gata cu frectia, hai si la munca", rupe brusc ritmul noul meu sef de echipa. Sint urcat apoi pe o masa cu un scaun deasupra, sa dau jos "capacul" sobei. "Ba, sa tii minte ca o soba se lucreaza numai de sus in jos. Sa nu fii moldovean, sa o faci de jos, ca iese un rahat". Capacul e greu al naibii si murdar: in afara - plin de var, iar pe interior - de o negreala ingrozitoare. Pun cu atentie capacul jos, nu inainte de a fi atentionat ca daca-l sparg, am dat de dracu'. "Ia sa-ti facem botezul. Baga-te in soba, pe sus!", imi zice Costel. Ma uit la el si sint hotarit sa o fac, n-am incotro. "Hooo, bolindule, ca am glumit. Oricum, iti raminea capatina afara". Soba e veche de vreo 60 de ani si sta sa cada. E ciobita rau, iar cosul pare a fi infundat. "O sa fie mult de lucru pe aici. Trebuie sa o dam jos, sa o curatam, si pe urma sa o punem la loc", imi explica scurt cei doi colegi. "Trebuie sa mai luam pamint ca nu avem destul". Tac milc. Inchidem bine usa si o intindem. Pe drum, incerc sa aflu de unde luam pamintul si de ce este asa special. "Fiecare cosar care se respecta stie ca nu orice pamint e bun pentru sobe. Trebuie sa fie un fel de lut, care dupa aia sa nu se crape. Noi il luam de la Coasta Vacarestiului sau Tirgul de Castani, linga Piata Sudului, de unde iau toti sobarii meseriasi. Bine ca nu sint multi sobari, ca ne interziceau astia sa luam pamint, cadea dracu' dealul! Am mai gasit un loc bun, linga Ciolpani, pe linga Complexul Pacea. Pamintul ala e si mai bun, si locul il stim doar noi", spune mindru Costel. Secrete de cosar Pe drum, ca drumul e lung, ii invit pe cei doi colegi ai mei la un suc, cu gindul sa mai aflu cite ceva despre viata de cosar. "Bine ma, dar fac cinste, ca si asa esti pirlit", zice Costel. Cer o cafea, iar ei doua cola. Culmea, nici unul nu bea alcool, desi stiam ca meseriasii, intre doua ciocane, baga cite-un sprit. "E placuta munca", zic eu, ca sa sparg gheata. "E, nu zic nu. Ca daca nu era, nu o faceam. Mie nu mi-e dor de comunism, dar macar exista o ordine. Eram patru echipe de cosari, impartiti pe Bucuresti. Plecau aia cu chitantierul inainte, si lumea stia ca de doua ori pe an trebuie sa-si curete cosurile. Acum ii doare-n basca. Si mor ca sobolanii in casa. Se face condens, iar cu fumul se transforma intr-un fel de smig, smoala, care acopera tot. Se aduna frunze, chiar de la o pinza de paianjan, se infunda cosul. Unii sint chiar iresponsabili. Altii isi aduc instalatii dichisite din strainatate. «Uite, dom'le ca e Bosch, e reglata la secunda!», zic. Dar nu stiu ca hornul trebuie sa fie de 18 centimetri, nu de 22. Daca e sub nivelul cornisei, bate vintul si iti stinge focul imediat. Exista o groaza de smecherii si in munca asta. Uite, ca sa-ti dau un exemplu, la "Minerva", linga Sfintul Gheorghe, cosurile lor se uneau in interior intr-un fel de camaruta, in ursoaica, cum ii spunem noi. Si se infundasera. Au chemat o groaza de specialisti si nu stiau ce sa faca. Pina n-am venit noi sa spargem linga ursoaica si s-o curatam, nu i-au dat de cap." In furnalul crematoriului Lui Costel ii place sa povesteasca. Si sa-mi explice cum sta treaba. "La furnale e alta smecherie. Multe se curata din interior, dar si cu foc. Sa vezi ce-am patit odata. Vine sefu' si-mi zice ca s-a prabusit crematoriul de la Bagdasar. Ba, vreti sa lucrati acolo? Dar sa stiti ca se ard organele extirpate, siringi de unica folosinta, chestii din astea. Am lucrat cu masti pe fata, cu combinezoane. Am ars cu lampa, depunerile de grasime de pe tot cosul si l-am refacut. La fel la Victor Babes, unde ardeau seringile alora cu SIDA. Venisera niste italieni si au zis ca nu mai dau bani, daca nu sint siguri de crematoriu. Asa ca ne-au chemat pe noi. Am intrat ne-am facut treaba, iar la vreo luna, am aflat ca directorul spitalului l-a chemat pe sefu' si l-a intrebat la cine a dat spaga, de a luat lucrarea. Cred ca era nebun. Pai, dupa ce ne-am bagat acolo ca sobolanii, sa mai dam si spaga? Sa ne dea ei". Ii privesc acum putin uimit pe acesti oameni. Meseria lor nu e asa simpla, ca la prima vedere. "Si nu v-a fost frica? Una-i cosul si alta-i crematoriul", intreb eu. "Nu, puta, ca la ce temperatura e inauntru arde si boala lui Calache. Oricum, luna viitoare curatam cosurile de la IML". Brrr! Sa curat cosurile unde se ard cadavre! Mai ceva ca-n lagarele mortii, la Auschwitz. Bine ca mi-a dat acum in cap sa fac materialul asta si nu peste o luna. De Sfintul Ion, in soba directorului SRI Costel si cu fii-su Ion stiu insa chestii misto. "Stai sa ti-o spunem pe aia cu SRI-ul cu Dumitrache". Si rid in continuu. "Dumitrache asta, e tigan si colaboreaza cu noi. Am avut multe lucrari la astia de la SRI. Anul trecut, de Sfintul Ion, pac, telefon la sefu', de la maiorul Bilan, jupinul cu administratia la astia. "Dom'ne are directorul Costin Georgescu o serbare in familie, ceva si iese gaz in casa. Pai e Sfintul Ion, pe cine sa va dau?, ii raspunde seful nostru maiorului Bilan. Noi eram plecati, asa ca l-a sunat pe Dumitrache. Asta era la tuica, in familie. Pai, cum sa plec de ziua mea?, i-a zis si Dumitrache sefului. Hai ca trimit astia masina dupa tine. Si uite asa a ajuns mindrete de Vento in tiganie, in Rahova. Seara. Soferul, da-i cu strigate: «Dumitrache, coboara». S-au strins tiganii, ca la circ, au crezut ca-l aresteaza". Dupa istorioara cu SRI-ul, Costel se opreste din povestit, ("vorba lunga, saracia omului"), si ma cheama a doua zi de dimineata. "Sa iau vreo uniforma, ceva?", intreb. "Ce, esti prost? Care uniforma, ca tot te innegresti?" Pe acoperis, cu tipirigul, bila si pompezul Dimineata, ca un cioclu, negru din cap pina in picioare, cu cele mai jerpelite haine ale mele, stau in fata la Biserica Bulgareasca de pe Doamnei, chiar linga societatea "Delicia", cea cu soba unde imi incepusem ucenicia. Apare si patronul nostru, Sandu Constantinescu, care imi face instructajul. "Cit ii dau astia cu soba pe aici, ia cartea asta si citeste, ca stii sa citesti. Te intreb eu mai tirziu, Stelica". Nu stiu de ce tot insista sa-mi spuna Stelica. Poate de la Florica, dar nu-l contrazic, ca-i patron. Citesc instructiunile de protectia muncii, vreo trei decrete, legi. N-apuc bine sa invat lectia, ca il si aud pe nea Costel Golea: "Avem o comanda urgenta. Il luam si pe asta micu'". Asta micu' fiind eu. Comanda e aproape, la RADEF, in fostul palat Nifon, colt cu Calea Victoriei si fata in fata cu BRD, unde e directia de exploatare a filmului. Trebuie sa curatam cosurile. Urcam in pod si, de acolo, pe acoperis. Sintem deja pe o cladire cit un bloc cu patru etaje. O fac cu stingacie, cu piciorul sting, cu care ma urc in tramvai. Acoperisul nu e prea abrupt dar este plin de zapada, care se topeste. Eu car tipirigul sau furtunul, care se foloseste cind cosul este infundat rau de tot. Alte ustensile pe care le avem cu noi sint bila si pompezul, o perie din lemn. "Toti papagalii folosesc perii de sirma ori din cirpe. Pompezul original este din lemn de bambus. Numai asta curata ca lumea si e greu de gasit. Eu il am pe asta de la taica-miu", imi explica Costel - si arata spre pompez. Merg ca pe ace si labartat ca un pinguin. Nu am rau de inaltime, dar nici curaj sa fac pe Omul paianjen. Ma tin bine de cosuri. Ca un novice, ma uit drept in cos, dupa care ma trezesc cu o palma grea pe ceafa, de mi s-au desfundat urechile instantaneu. "Niciodata sa nu te uiti in cos. Poate sa iti vina praf in ochi sau, daca este cos fierbinte, sa te oparesti, sa chiorasti. Ce credeai ca vezi? Picioarele unei gagici, craci?", ma dojeneste imediat nea Costel. Operatiunea in sine nu e mare scofala. Pret de vreo 20-30 de minute, lasi funia cu pompezul sa ajunga pina jos si o ridici. Daca dai de ceva rezistenta, o mai ridici o data si ii dai drumul mai de sus. Terminam repede. Cocotati pe Palatul Nifon, stam la o tigara. E placut sa vezi Bucurestiul de sus. "Ti-am spus ca nu e mare filozofie, dar daca e rau infundat, spargem caramida si bagam tipirigul", ma invata din nou "profesorii" mei. Meserie neatestata Coborim. Costel, seful echipei, susoteste ceva cu patronul. Acesta ma ia deoparte. "Care-i ma, smecheria cu tine? Ce hram porti? Ca mi-au zis baietii ca i-ai interogat. Am vazut eu cum te-ai urcat pe casa, parca ai un picior paralizat". Vreau- nu vreau, ii explic omului si ma legitimez. "Daca nu mergi cu ei, daca nu muncesti cot la cot cu ei, nimeni nu-ti spune adevarul si nu poti intelege din interior meseria. Patronii, doar se lauda", ii povestesc. Omul isi revine: "Bine ca ti-am facut protectia muncii, ca poate ma bagai in puscarie. Am avut eu o intuitie, ca nu vine nimeni asa, de florile marului la noi", imi spune ceva mai linistit Sandu Constantin, patronul echipei de cosari in care incercasem si eu marea cu degetul. Ne relaxam la o cafea. Lui Sandu Constantinescu, nu prea ii e frica de concurenta. Pentru ca nu are. E suparat ca nimeni nu respecta hotarirea Consiliului Local, care spune ca de doua ori pe an, cosurile trebuie curatate. "Amenzile sint modice, pina la 300.000, dar cei de la gaze nu au voie sa dea drumul pina nu au avizul unei firme care verifica cosurile". Supararea lui e ca meseria nu este recunoscuta in Clasificarea Activitatilor din Economia Nationala, iar el a fost nevoit sa-si angajeze oamenii la "actiuni de intretinerea si curatirea cladirilor". Nea Sandu mai e suparat ca nu poate sa-si califice oamenii. "Stiu meserie, dar n-au atestate. As plati undeva, la Primarie, la Pompieri, dar unde?". Nu scoate bani multi din munca asta, nu-i multimilionar, dar nici nu moare de foame. E multumit. "Am facut dreptul, dupa 1990, ca eu nu ma joc cu viata oamenilor si vreau sa stiu cu ce se maninca legile in administratia asta publica", imi explica el. Ne despartim prieteneste, dupa ce, in prealabil, m-am impacat cu nea Costel Golea, care a priceput si el manevra: "Mare bagabont esti. Si zici ca ma dai la ziar? Vezi ce dracu' scrii acolo". Ce pot sa scriu? Ca meseria este pe cale de disparitie si ca anual zeci si sute de oameni mor asfixiati. Iar lumea, in loc sa se gindeasca la cosari, spune ca n-a avut omul zile. Oricum ma urmareste imaginea de sus a Bucurestiului. Las in urma trei oameni simpatici, doi dintre ei negri de funingine. Fumeaza si privesc in zare o Capitala ciudata. Un loc cu multe sobe si putini cosari... FLORIAN BICHIR [39][pl.dll?rid=expresro] 