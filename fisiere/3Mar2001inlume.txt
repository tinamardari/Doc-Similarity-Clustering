 380 Volti Annalise - fata Sony Celebra firma Sony, mai exact reprezentanta din Marea Britanie, a organizat un concurs pentru a-si alege imaginea cea mai potrivita, la care au participat sute de fotomodele si manechine. Competitia a fost cistigata de Annalise Braakensiek (28 de ani), care a impresionat juriul cu trupul sau si chipul prietenos. Frumoasa a fost, pina de curind, studenta la universitatea londoneza, la Arte. Annalise s-a nascut in Australia, din mama britanica si tata norvegian, si vorbeste engleza, olandeza, germana, japoneza si italiana. Ea s-a tinut de scoala pina cind un fotograf italian i-a publicat pozele intr-o revista de mare tiraj. Ofertele fiind prea generoase, Annalise a renuntat la studii si s-a apucat de modeling, spre dezamagirea mamei ei. LIVIU SERBANESCU "Imperiul Otoman" a ramas fara un ban Turcia, strivita de criza financiara Jale mare prin bazare, sufla vintu-n buzunare Brutarii turci au ajuns sa stabileasca pretul la piine in dolari, magazinele refuza plata prin cartile de credit, iar afacerile sint blocate din cauza crizei economice grave prin care trece statul turc, criza declansata in urma cu zece zile, dupa cearta iscata intre premierul Bulent Ecevit si presedintele Ahmet Necdet Sezer, transmite Reuters. De atunci, lira turceasca si-a pierdut 25 la suta din valoare in raport cu dolarul, cursul de schimb inregistrat ieri la inchiderea tranzactiilor fiind de aproximativ 1.000.000 de lire/dolar SUA. Cotatiile la bursa din Istanbul au scazut dramatic, la un sfert fata de valoarea de virf, atinsa in ianuarie 2000, iar PIB-ul pe cap de locuitor s-a redus la mai putin de 2000 de dolari de la 3100, cit era inainte de criza. Din cauza acestei situatii fara precent, se creeaza un veritabil cerc vicios: bancile au inghetat imprumuturile pentru companii, asteptind sa se stabilizeze piata, iar acestea nu mai platesc salariile angajatilor pentru ca asteapta credite. Unele banci au inghetat si creditele persoanelor fizice, iar altele au blocat chiar si retragerile pe cartile de credit. Asa se face ca foarte multi turci vor intimpina fara nici un ban in buzunar vacanta de o saptamina, prilejuita de sarbatoarea musulmana a Sacrificiului, care incepe luni. Pretul benzinei a crescut miercuri cu zece la suta, fapt ce va antrena majorari de preturi la multe produse. In marele bazar din Istanbul, unde zeci de magazine au ajuns de vinzare, aurul, valoare sigura in timp de criza pentru turci, sta acum nevindut in vitrine. La doar doua zile dupa ce fusese stabilita o crestere a preturilor la tigarile si bauturile alcoolice autohtone, marti s-a hotarit o majorare de 5-10 la suta si la tigarile straine. Preturile bunurilor de import urca, de asemenea, vertiginos. Bancile turcesti dau din colt in colt "Cea mai urgenta problema este refacerea credibilitatii. Toti tin cu dintii de banii gheata. Nimeni nu vrea sa cheltuiasca bani. Nimeni nu vrea sa dea credite. Economica s-a oprit. Sistemul se confrunta cu pericolul epuizarii lichiditatilor, daca incertitudinea persista", a afirmat un analist bancar turc. Consecintele celui mai grav dezastru cu care se confrunta economia turca nu se vad inca in totalitate, dar bancherii si economistii avertizeaza ca acest moment se apropie vertiginos. Criza a afectat si relatiile cu strainatatea, companiile straine refuza sa accepte scrisori de credit date de firme turcesti. Un industrias din Ankara se plinge ca Ministerul Industriei habar n-are sa isi indeplineasca sarcinile: "Acest guvern nu stie nimic despre economie si productie. Ne ducem la fund din cauza lui". Bancile comerciale au de rambursat imprumuturi de sase miliarde de dolari, de anul trecut, prima scandenta, de doua miliarde, fiind programata pentru prima jumatate a anului. Criza a dat peste cap si capitalurile bancilor de stat, cele mai multe create in urma cu 50 de ani pentru a sprijini dezvoltarea economiei, banci care, pe linga faptul ca sint pline de angajati demoralizati, au si cosmarul unor datorii estimate la 20-30 miliarde dolari. Potrivit analistilor, pagubele produse de devalorizarea lirei si de dobinzile enorme ar putea insemna pentru guvern o "nota de plata" de zece miliarde de dolari doar in ceea ce priveste sistemul bancar. Oamenii se tem de interventia armatei Premierul Bulent Ecevit si-a exprimat speranta obtinerii unui ajutor financiar strain de 25 de miliarde de dolari, necesar iesirii din criza monetara. Nu este clar insa ce sanse ar avea Ecevit sa isi vada dorinta indeplinita deoarece, nu mai departe de sfirsitul anului trecut, statul turc a contractat un alt imprumut de la FMI, de 7,5 miliarde de dolari. Un pericol demn de luat in seama, generat de situatia de criza monetara in care se zbate Turcia, este interventia armatei. "Nu exista alternativa. Daca lucrurile se inrautatesc, armata ar putea interveni. Dar nimeni nu vrea asta: armata este o ultima solutie, doar daca aceasta criza raspindeste teroarea in strada", dupa cum se tem unii patroni, ale caror afaceri sint afectate de situatie. Turcia si-a adus un ministru de la Banca Mondiala Criza financiara cu care se confrunta Turcia a determinat guvernul de la Ankara sa ia o decizie radicala, aceea de a numi ieri un inalt responsabil al Bancii Mondiale, Kemal Dervis, in postul de ministru de stat insarcinat cu economia, printre primele sale sarcini numarindu-se restabilirea legaturilor Turciei cu principalele institutii financiare internationale si stabilizarea pietei financiare turce, transmite AFP. Numirea prin decret a lui Kemal Dervis, care are o experienta de 20 de ani in conducerea Bancii Mondiale, urmeaza sa fie aprobata de catre presedintele Ahmet Necdet Sezer. Kemal Dervis, cetatean turc, in virsta de 52 de ani, a fost unul dintre vicepresedintii Bancii Mondiale, unde era insarcinat cu programele de combatere a saraciei si de gestiune economica. El il inlocuieste pe Recep Onal, care ramine ministru de stat insarcinat cu organizarea personalului in domeniu economic. ISABELLA ALEXANDRESCU LIVIA CIMPOERU O lume nebuna Rapit de un extraterestru patratos O femeie din Malaysia sustine ca, saptamina trecuta, sotul ei a disparut pur si simplu in aer, fiind, cel mai probabil, rapit de extraterestri, se arata intr-un material aparut in cotidianul local "The Star". Femeia declara ca discuta cu barbatul ei, Yabi, si, la un moment dat, acesta a disparut pur si simplu in aer. Cumnatul acesteia sustine ca Yabi i se plinsese ca un extraterestru cu corp patratos ii spusese ca trebuie sa mearga cu el undeva. La doua zile dupa misterioasa sa disparitie, Yabi a fost gasit intr-un tufis, cu o figura impietrita, de parca ar fi fost in transa, iar rudele s-au bucurat cind medicii au declarat ca e sanatos. Un american cauta o comoara furata intr-o viata anterioara Un om de afaceri din New York a plecat in Scotia, hotarit sa caute o comoara pe care este convins ca a furat-o intr-o viata anterioara de la un sultan si a ingropat-o apoi intr-un parc din localitatea Swansea, se arata intr-un articol aparut in presa americana. Jim Bethe, care sustine ca aceasta poveste s-a petrecut acum 150 de ani, pe cind era un simplu aventurier pe nume John Seaman, a cerut autorizare municipalitatii din Swansea pentru a efectua sapaturi in parcul in care a ascuns bijuteriile furate. Bethe spune ca nu se teme ca bijuteriile sale ar putea fi gasite, din intimplare, de cautatorii de comori, deoarece stie ca sint bine ascunse. (D.B.) Flash Tam-tam in Vietnam Presedintele rus Vladimir Putin, care a efectuat o vizita de doua zile in Vietnam, a fost ieri prezent la Templul Literaturii din Hanoi, unde s-a dat in spectacol, facind pe tobosarul. La invitatia gazdelor sale, liderul de la Kremlin a lovit de citeva ori intr-un tam-tam, o toba traditionala vietnameza. De asemenea, in cinstea sa a fost organizata o receptie la Casa prieteniei vietnamezo-sovietice din capitala acestei tari, unde s-a intilnit cu persoane care si-au facut studiile in URSS, printre care numerosi membri ai Partidului Comunist, aflat la putere. Entuziasmul autoritatilor de la Hanoi in a-i acorda presedintelui rus toate onorurile a contrastat cu lipsa de interes a oamenilor de rind care au iesit in numar mic pe strazi, cu citeva stegulete in miini, pentru a-l saluta. (C.M.) Fata lui Bush isi scoate amicii de la puscarie, folosindu-se de Serviciul Secret Jenna Bush, una dintre fiicele gemene ale presedintelui american, se foloseste de agentii Secret Service (organismul insarcinat cu securitatea presedintelui SUA) care i-au fost alocati pentru paza, pentru a-si scoate din puscarie prietenii beti crita, releva "The Times". WIliam Ashe Bridges, un student de 18 ani de la universitatea din Forth Worth Texas, a fost arestat pentru ca, aflat sub influenta bauturilor alcoolice, a devenit turbulent la o petrecere. El a zacut intr-o celula timp de citeva ore, pina s-a trezit din betie, dupa care a sunat-o pe Jenna Bush, rugind-o sa il scoata de la inchisoare. Nu au trecut decit citeva minute, si in fata penitenciarului a oprit o limuzina cu geamuri negre, din care au coborit citiva agenti. Politistilor care priveau inciudati cum agentii il conduc politicos spre masina pe tinarul delincvent li s-a spus ca in limuzina isi asteapta amicul chiar fiica presedintelui. Tatal adolescentului beat a tinut sa precizeze ca fiul sau si Jenna Bush sint "doar prieteni" si ca se stiu de citiva ani, de cind au invatat impreuna la liceul din Austin.(I.A.) Cel mai tinar fumator din lume Eforturile unei familii de libanezi de a-si baga baietelul de cinci ani in Cartea Recordurilor sub titulatura "cel mai tinar fumator" s-au soldat cu un esec. Pregatind-o pentru aceasta onoare, parintii si-au indemnat odrasla sa fumeze inca de la trei ani si spun, plini de mindrie, ca talentul de fumator al acestuia este uimitor, transmite Ananova. Baiatul libanez fumeaza fara teama in fata prietenilor si parintilor si crede ca tigarile sint mai interesante decit jucariile. Cartea Recordurilor a refuzat insa sa inregistreze acest record pe motiv ca nu exista date despre fumat si ca, oricum, nu sint luate in evidenta recordurile "celor mai tinere persoane". (I.A.) Sute de mii de est-europeni isi vor cauta de lucru in Occident Volumul migratiei intre Est si Vest va ramine modest, chiar daca, o data cu extinderea Uniunii Europene, Occidentul si-ar deschide portile pentru muncitorii din tarile care ar urma sa fie primite in UE, au anuntat ieri reprezentantii Comisiei Europene, citati de Reuters. Potrivit sursei citate, in medie 330.000 de persoane anual vor veni din statele est-europene in Occident, iar jumatate dintre acestia vor fi in cautare de locuri de munca. In plus, se estimeaza ca, in circa zece ani dupa extinderea UE, numarul celor care vor pleca sa caute un loc de munca in tarile mai bogate din Vest va scadea la jumatate. Comisia Europeana urmeaza sa decida in aprilie daca, dupa extinderea Uniunii, este sau nu necesara o perioada de timp in care cetatenii din statele nou intrate sa nu aiba permisiunea de a munci in alta tara. (D.B.) Arhitectul "solutiei finale", condamnat in contumacie Criminalului nazist Alois Brunner, arhitectul "solutiei finale" privind exterminarea evreilor, care, in caz ca mai traieste, ar avea 88 de ani, a fost condamnat ieri la inchisoare pe viata, in cadrul unei proces in contumacie, care a avut loc la Curtea cu Juri din Paris, relateaza AFP. Curtea, compusa din trei magistrati, a examinat plingerea depusa in 1987 de cunoscutul vinator de nazisti de origine roera deja deportati, 284 dintre acestia fiind ucismana Serge Klarsfeld si de sotia sa, Beate, referitoare la trimiterea in lagarele mortii, pe 31 iulie 1944, a 345 de copii evrei, ai caror parinti fusesi. Procesul a durat doar citeva ore, avind in vedere ca nu au avut loc nici un fel de dezbateri din cauza ca acuzatul lipseste. Soarta lui Brunner este necunoscuta, dar exista voci care spun ca acesta s-ar afla in Siria. (C.M.) Pierzind lupta cu dobitoacele din ograda, Postasul nu mai suna a doua oara Atacat de un curcan salbatic Postasul Tim Hoban, din Newton, Massachusetts, un om constiincios, care a livrat intotdeuna corespondenta cu maximum de promptitudine, s-a abatut ieri pentru prima data in viata de la traseul sau obisnuit, fiind inspaimintat de un curcan salbatic si dezlantuit, care ii face zile negre de o luna, transmite Reuters. Nici ploaia, nici vintul si nici furtuna nu au reusit sa-l abata vreodata pe Tom de la drum, insa curcanul turbat, cunoscut in imprejurimi sub numele de George, l-a bagat in sperieti pe destoinicul functionar. "Curcanul George e urias, mult mai mare decit un ciine. Se ia dupa mine, imi sare in spinare...", povesteste Tom, precizind ca "fiara" are pe putin 1,3 metri inaltime si aproximativ 13 kilograme. Dupa citeva saptamini de lupte cu curcanul, postasul a decis sa evite zona, iar superiorii sai au fost de acord ca Hoban sa nu mai livreze corespondenta in cartierul respectiv. Hartuit de un ciine urias Un ciine urias, cu o greutate de peste 80 de kilograme, a facut o brusca pasiune pentru factorul postal care tocmai venise sa livreze corespondenta stapinilor sai, l-a trintit la pamint si, spre suprinderea tuturor, a incercat sa-l violeze, se arata intr-un material aparut in "Daily Record". Ciinele Bruno, din rasa Newfoundland, era cunoscut in satul Fort Augustus, din apropiere de Loch Ness (Scotia), l-a atacat pe nefericitul postas, l-a doborit dintr-un salt, dupa care a inceput sa-l linga pe fata, in timp ce, cu labele din spate incolacite in jurul victimei sale a inceput sa dea din fund intr-o maniera foarte sugestiva. Stapinul animalului, a vazut "idila" de la balcon, dar timp de zece minute n-a putut sa intervina fiind cuprins de un ris isteric. "Inteleg ca Bruno e un animal urias, cu nevoi speciale, dar nu cu mine, multumesc", a spus postasul, imediat ce a fost extras din "bratele" dragastoase ale fiarei. (D.B.) Specialistii armatei americane lucreaza la Arma nonletala care "pirleste" inamicii Cercetatorii Corpului de Puscasi Marini al fortelor armate americane au pus la punct un nou tip de arma nonletala, care foloseste energia electromagnetica pentru a incalzi la niveluri deranjante, dar fara a produce arsuri permanente, pielea inamicului, a anuntat joi Pentagonul. Arma in cauza, care i-ar putea ajuta pe soldati sa combata amenintarile teroriste, sa controleze manifestatiile care degenereaza in ciocniri violente si sa apere aeroporturi sau nave, concentreaza energia intr-o raza de unde micromilimetrice, care penetreaza rapid imbracamintea si incalzeste epiderma, fara a patrunde suficient de adinc in organismul tintit incit sa vatame vreun organ. Botezata Vehicle-Mounted Active Denial System (VMADS), in traducere Sistem de Respingere Activa atasat unui vehicul, arma poate incalzi pielea inamicului luat in obiectiv pina la temperatura de 54 de grade Celsius in aproximativ doua secunde. In mod obisnuit, oamenii incep sa simta durere (arsura) incepind cu temperatura de 45 de grade Celsius. Sistemul poate fi actionat de la distante de peste 750 de metri, deci in afara bataii majoritatii armelor de foc de calibru mic. VMADS poate fi instalat pe capota oricarui vehicul militar, precum si pe avioane sau elicoptere. "In nici doua secunde, orice individ simte o senzatie de caldura intensa (ca si cum ar atinge un bec aprins), care inceteaza atunci cind transmitatorul este oprit, sau cind individul se fereste din calea fasciculului de unde. Intr-o situatie de conflict, uzul acestei arme are ca rezultat "punerea pe fuga a inamicului," noteaza oficiosul militar "Marine Corps Times", fara a da vreun detaliu tehnic despre VMADS. Agentia Reuters mentioneaza ca Departamentul american al Apararii nu a luat inca vreo decizie cu privire la eventuala achizitionare a noului sistem.(C.V.) Tancurile talibanilor ataca statuile! Autoritatile de la Kabul au adunat un intreg arsenal pentru a distruge doua dintre statuile gigantice ale lui Buddha din Bamiyan, in cadrul campaniei menite sa faca din Afganistan o tara pur islamica. Dupa ce joi au incercat sa le stearga de pe fata Pamintului cu obuze si mortiere, ieri talibanii au pus dinamita in nisele in care sint instalate statuile, a anuntat agentia Afgan Islamic Press, citind un oficial, potrivit caruia "nu exista alt mijloc" de distrugere a acestor monumente imense, ce masoara una 38, iar cealalta 53 de metri inaltime. Potrivit unei surse oficiale de la Kabul, militiile talibane au supus joi unui adevarat tir cele doua statui, sculptate cu 2000 de ani in urma in stinca de pe faleza din Bamiyan. "Joi s-a tras de pe blindate, s-au lansat rachete anti-tanc si s-au folosit toate armele", a declarat el. Ministrul taliban al informatiei si culturii, Quudratullah Jamal, a declarat ca statuile sint "anti-islamice", iar distrugerea lor este o "cerinta" a legii musulmane. Decizia talibanilor a stirnit un val de proteste in plan international, mai multe guverne si organizatii amenintind regimul de la Kabul cu represalii crunte. India s-a oferit sa preia cele doua statui, iar muftiul Egiptului le-a cerut talibanilor sa nu distruga statuile, care fac parte din patrimoniul cultural al umanitatii, declarind ca legea islamica nu prevede nicaieri asemenea lucru.(C.M.) Doua milioane de musulmani au luat cu asalt Mecca Peste doua milioane de credinciosi musulmani, proveniti din toate colturile lumii, au participat ieri la o mare rugaciune la Sfinta Moschee din Mecca, ca parte a traditionalului pelerinaj anual spre cetatea fagaduintei, in cursul caruia este refacut simbolic drumul parcurs, odinioara, de Profetul Mahomed, transmite Reuters. Mecca, locul in care in anul 570 d. Hr. s-a nascut Profetul, si unde, 40 de ani mai tirziu, i s-a revelat Coranul, atrage anual un numar impresionant de credinciosi, descrisi de Cartea Sfinta drept "Oaspetii lui Allah". Barbati si femei de toate virstele, unii dintre ei insotiti de copii, s-au adunat in jurul Marii Moschei, ascultind predica seicului Abdel Rahman al-Sudais, care a cerut cu lacrimi in ochi sprijin pentru continuarea Intifadei si i-a indemnat pe credinciosi sa se ridice impotriva evreilor si impotriva ocupatiei israeliene. Intr-un discurs dramatic, pigmentat cu frecvente apeluri emotionale, seicul si-a exprimat speranta ca va veni si "ziua binecuvintata" in care cel de-al treilea loc sfint al islamului, dupa Mecca si Medina, Moscheea al-Aqsa din Ierusalim, va fi eliberat de ocupatia agresorilor evrei. Cetatea Sfinta a musulmanilor a fost, practic, inundata de o mare de oameni, credinciosii formind o coloana enorma care a inconjurat de sapte ori Kaaba. Coranul spune despre Kaaba, un imens cub de piatra neagra (foto), ca este cel mai vechi loc de rugaciune din lume si a fost ridicat de Abraham. In zilele urmatoare, credinciosi se vor indrepta spre Mena, unde va avea loc urcarea pe muntele Arafat, punctul central al pelerinajului. In timpul ascensiunii, oamenii striga tot timpul "Iata-ma Doamne, am venit!". Tot la Mena, credinciosii vor celebra luni Ziua Sacrificiului, in care fiecare pelerin este dator sa puna pe foc un animal, de preferinta, o oaie, in amintirea gestului lui Abraham de a-si sacrifica fiul la porunca lui Dumnezeu. DIANA EVANTIA BARCA Romania, implicata intr-un nou scandal international cu diplome false Cazuri de institutii de invatamint care sa ofere diplome false se cunosc de cel putin citeva decenii, dar abia de curind acest gen de afacere a luat o amploare ingrijoratoare, cauzata, pare-se, de facilitarea accesului la Internet, relateaza East European Press Agency. Actualmente, pina si in reviste de mare prestigiu, cum este "The Economist", abunda reclame in care se afirma ca orice persoana interesata poate obtine o "diploma recunoscuta", strict in baza experientei de viata. Alte astfel de "servicii", promovate prin mesagerie electronica (e-mail), ofera oricui sansa de a face un masterat in numai trei saptamini. Evident, contra unei sume deloc modeste. Un expert american in sistemul invatamintului deschis la distanta, John Bear, este de parere ca astfel de "intreprinzatori" devin pe zi ce trece mai versati si, implicit, mai greu de oprit. Edificator in acest sens este scandalul "Universitatii Brentwick", ai carei "patroni", in clipa in care afacerea lor a fost demascata ca "fantoma", n-au facut altceva decit sa schimbe numele "institutiei" in "Universitatea Devonshire" si au mentinut schema, care aducea un profit anual de 30 de milioane de dolari. "Universitatea" in cauza are un birou la Londra, e-mail-urile sale sint trimise din Romania, detine o tipografie in Israel, banca sa este in Cipru, iar proprietarul locuieste in Beverly Hills. Biroul Federal de Investigatii al Statelor Unite (FBI) a descoperit, pornind de la cazul aparent simplu al unui psiholog de penitenciar care isi cumparase doctoratul, ca pina si in laboratoarele NASA lucrau sapte persoane cu "doctorate false". O "fabrica de diplome", cu "specializare" in siguranta tehnologiei nucleare, a acordat mai mult de 500 de dovezi de absolvire a unei facultati existente doar pe hirtie. "Astfel de institutii-fantoma au devenit astazi problema tuturor", a conchis Bear. VLADIMIR BALABAN [23][pl.dll?rid=expresro] 