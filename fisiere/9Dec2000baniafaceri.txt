 Credite pentru IMM prin Banca Transilvania cu finantare BERD Banca Transilvania a semnat ieri cu Banca Europeana pentru Reconstructie si Dezvoltare (BERD) un act aditional pentru acordarea de imprumuturi si in euro, in cadrul programului comun de finantare a intreprinderilor mici si mijlocii. In prezent, Banca Transilvania a utilizat integral prima transa de un milion de USD, beneficiarii fiind peste 25 de firme romanesti. Acest tip de credit va beneficia de o dobinda cuprinsa intre 9-14%, fata de dobinda perceputa la creditele acordate in dolari, de 10-15%. Urmatoarele doua transe de imprumut vor fi in valoare de patru milioane de dolari, atit in euro, cit si in dolari. Valoarea creditului care poate fi acordat prin acest program comun de finantare difera intre 20.000 de dolari si 125.000 de dolari, pe termen de minimum o luna si maximum trei ani. Beneficiarii creditelor sint societatile comerciale cu maximum 100 de angajati cu norma intreaga, cu capital integral privat. Sint excluse de la creditare domenii precum productia de armament, tutun si alcool, cazinourile si jocurile de noroc. Programul functioneaza in prezent in noua dintre sucursalele Bancii Transilvania din Cluj, Oradea, Baia Mare, Bistrita, Arad, Timisoara, Sibiu, Turda si Dej, urmind ca, in primul semestru al anului viitor, sa fie extins la sucursalele din Satu Mare, Tirgu Mures, Brasov si Alba, iar apoi la sucursalele bancii din sudul tarii. (G.T.) Chiar daca beneficiarii inca le vor, Bonificatiile pentru plata curentului in valuta au fost desfiintate Guvernul a decis abrogarea Hotaririi 92/1999 care acorda bonificatii de 20% din valoarea facturii agentilor economici care isi plateau curentul in valuta, printr-o alta hotarire adoptata in cursul acestei saptamini. Noua decizie precizeaza insa ca, pentru cei care au incheiat contracte pentru acest tip de plati aflate in desfasurare, bonificatiile vor continua sa fie acordate pina la expirarea contractului. Hotarirea este motivata prin faptul ca, in urma divizarii CONEL, fiecare societate rezultata are dreptul sa-si stabileasca propria politica economico-financiara. Nota de fundamentare a actului normativ aminteste insa faptul ca, fara atragerea acestor plati in valuta, CONEL nu si-ar fi putut face aranjamentele financiare necesare reorganizarii. Nota nu face nici o referire la o eventuala consultare a beneficiarilor acestor bonificatii care sa-si fi dat acordul pentru abrogarea lor. OANA PATRAULESCU Noul Volkswagen Passat - design si tehnologie la nivel ridicat Porsche Romania a lansat, recent, in Romania un nou model de autoturism Volkswagen Passat. Volkswagen AG si-a propus, pentru noul model Passat, in anul 2001, un volum de vinzari de 440.000 de bucati, din care 345.000 sint prevazute a fi comercializate in Europa. Acest target de vinzari se bazeaza pe succesul obtinut de predecesorul acestui model, care, anul acesta, a fost cel mai vindut autoturism din segmentul sau in Europa de Vest. Cei care sint zilnic la volan pun pret pe confort si performanta, dar, inainte de toate, si pe siguranta. In noul Passat, acestea sint asigurate prin intermediul unui numar mare de sisteme interactive. Noul Passat ofera trei motorizari noi, plaja de putere a celor trei motoare pe benzina, ca si a celor trei turbodiesel cu injectie directa intinzindu-se de la 74KW/100CP pina la 142KW/193CP. Pe linga echiparea de baza, pentru noul Passat mai sint disponibile trei variante de echipare: Confortline, Trendline si Highline. Salvatore Candido este noul presedinte al Consiliului Investitorilor Straini Salvatore Candido, directorul pentru Romania al Bancii Europene pentru Reconstructie si Dezvoltare (BERD), a fost ales in functia de presedinte al Consiliului Investitorilor Straini (CIS), a informat ieri CIS. Candido il inlocuieste pe Jean-Pierre Taillardat, fostul director al Lafarge Romcim, care a demisionat ca urmare a numirii sale ca director general al Lafarge Spania. CIS este o asociatie a celor mai importanti investitori straini din Romania, al carei scop este imbunatatirea climatului de investitii. Investitia cumulata a celor 81 de membri ai CIS depaseste patru miliarde dolari, reprezentind aproximativ doua treimi din volumul total al investitiilor straine din Romania.(L.M.) Chilipiruri "kamikaze" Fierul de calcat care electrocuteaza si tricoul care otraveste Oficiul pentru Protectia Consumatorului (OPC) a atras atentia deseori asupra faptului ca, mai ales in perioada Sarbatorilor de iarna, piata este invadata cu tot felul de produse care ne pot pune in pericol sanatatea si integritatea. Profitind de puterea de cumparare scazuta a populatiei, multe firme comercializeaza pe piata autohtona o multitudine de produse necorespunzatoare din punct de vedere tehnic si/sau calitativ. Pornind de la principiul ca "sintem prea saraci ca sa cumparam produse de proasta calitate, cu o durata de functionare redusa si care ne pun in pericol viata", "Evenimentul zilei" inaugureaza, incepind de astazi, o rubrica periodica cu informatii de la OPC, rubrica ce isi propune sa va avertizeze in legatura cu produsele necorespunzatoare care se comercializeaza pe piata romaneasca. OPC a avertizat asupra faptului ca a interzis de la comercializare o serie de produse electrocasnice, oferite la preturi derizorii, deoarece pot pune in pericol viata utilizatorilor. Oficialii institutiei mentionate atrag atentia si asupra altor produse - aduse la noi de comercianti care se ocupa cu micul trafic de frontiera - care au fost deja interzise a fi comercializate in Ungaria, Cehia, Slovacia sau Slovenia. Cu toate ca demersurile OPC sint bine venite, comerciantii nu se dau in laturi sa-si vada linistiti de treaba. Motivul: amenzile aplicate de OPC in cazul incalcarii legii sint insignifiante in raport cu sumele obtinute din vinzarea acestui gen de produse ucigase. Un produs care continua sa fie comercializat la noi, desi OPC a interzis acest lucru, este fierul de calcat "International", importat din Japonia, care poate provoca electrocutari deoarece nu indeplineste normele de securitate pentru Clasa I si Clasa II de protectie. OPC a mai avertizat si asupra fierului de calcat "Mitsumi MDI-713", care, de asemenea, prezinta pericol de electrocutare. Alte produse de import, supuse recent "embargoului" de catre OPC (din cauza ca pot provoca soc electric), sint prajitorul de piine "Jolli", "Adaptorul multiplu 6A" sau "Triplustecarul de amperaj 10-16V si voltaj 250V". OPC a mai aratat ca ungurii au interzis la vinzare, din cauza ca prezinta pericol de electrocutare, mixerul "Tokio" (n.r. - prezent si pe piata romaneasca), prajitorul de piine "Electra" si uscatorul de par "Solinex SX-2350". Tricoul il face pe om In ceea ce priveste produsele destinate copiilor, slovacii au comunicat OPC-ului nostru ca au retras de la vinzare un tip de tricouri turcesti, marca "Alis Kids", din cauza ca acestea contin o substanta toxica (formaldehida) peste limita admisa de standardele internationale admise. In schimb, slovenii au interzis jocurile video "Mega Drive2", produse de compania nipona SEGA ENTERPRESS Ltd. Motivul: din cauza ca distanta dintre prima si a doua bobina a transformatorului este prea mica (3,6 mm fata de 6 mm) si exista pericolul de electrocutare al copiilor. Pe piata noastra, OPC a interzis de la comercializare pistoalele de jucarie, confectionate din plastic, marca "Super Power Force". Aceste chinezarii, dotate cu bile, pot provoca copiilor raniri grave. In urma testelor efectuate de OPC, s-a observat ca valoarea energiei cinetice degajata de aceste pistoale de jucarie este mai mare decit cea acceptata de standardele in vigoare. Desi OPC a interzis comercializarea acestor "jucarii", multi comercianti continua sa vinda asemenea pistoale cu bile, mai ales acum in preajma sarbatorilor. OVIDIU ZARA 