 Petre Roman tine predici taranistilor si liberalilor: "Disputele politice din ultima perioada dovedesc infantilism politic" Conducerea PD s-a intrunit ieri in sedinta Consiliului de Coordonare National, avind pe ordinea de zi in principal stabilirea datei Conventiei Nationale si demiterea conducerii Organizatiei Bucuresti a partidului. Intrunirea s-a dovedit a fi una pur formala. Timp de citeva ore, liderii din teritoriu ai partidului au luat cuvintul pe rind, exprimindu-si diverse opinii cu privire la organizarea campaniei electorale si la problemele din filiale. Roman ar fi vrut sa fie consultat cu privire la viitorul CDR Presedintele PD, Petre Roman, s-a declarat, in discursul sau de inceput, surprins de "ciocnirile dintre PNL si PNTCD, care anuleaza CDR". Roman considera ca "era moral si obligatoriu" ca, inainte de a se lansa in aceste dispute, PNL si PNTCD sa se consulte cu PD. "Au fost partenerii nostri, noi le-am dat increderea in 1996, si atunci, prin voturile noastre, Emil Constantinescu a ajuns presedintele Romaniei", a spus liderul PD. Dupa parerea presedintelui PD, disputele politice din ultima perioada dovedesc infantilism politic si lipsa de respect fata de cetateni. Petre Roman considera ca in cei patru ani cit a fost la guvernare, PD nu a facut nici un compromis, in raport cu ceilalti parteneri. El a reluat ideile mai vechi, aratind ca PD a fost cel mai competent partid din guvern, care a facut reforma, fiind "un partid al faptelor, nu al vorbelor". De aceea, a spus Roman, este necesara o mobilizare a membrilor de partid, pentru ca in viitoarea guvernare PD sa aiba cuvintul decisiv. "Nu am vazut nici unul din candidatii la presedintie sa spuna tarii pentru ce vrea sa fie presedinte sau cu ce program politic se prezinta", a declarat Roman, aratind ca PD are programe pe care altii nu le au. Primarul general al Capitalei, Traian Basescu, s-a plins, in discursul sau, de problemele de care se loveste in administratia locala. El a aratat ca sint ministri, fosti colegi de cabinet, care au facut o "descentralizare necinstita", oprind sursele de finantare la ministere, dar transferind la primarii diverse domenii. El l-a criticat in special pe ministrul educatiei nationale, Andrei Marga. El considera ca guvernul va trebui sa faca ceva cind va rectifica bugetul. "Primul-ministru e pacalit de ministri ca fac descentralizare", a fost concluzia primarului general. Conducerea PD Bucuresti a fost demisa Consiliul de Coordonare National a adoptat ieri o hotarire prin care a demis conducerea Organizatiei Bucuresti a PD. Noul presedinte al organizatiei a fost numit, bineinteles, Traian Basescu. Conducerea a fost numita interimar, pentru o perioada de 180 de zile, timp in care trebuie sa organizeze alegeri in Organizatia Bucuresti, pentru o noua conducere. "Situatia de la Bucuresti era periculoasa pentru rezultatele din toamna", a conchis Petre Roman. LUCIAN PURCAREANU Spicuiri din taloanele sosite la redactie Oreste Dumitru Ilioi: "Sustin tandemul Isarescu-Stolojan fiindca nu mai este permis ca demnitatea poporului roman sa fie calcata in picioare de catre anumiti sacali asa-zisi politicieni. Mugur Isarescu este o personalitate care ne va da onoare atit in tara, cit si peste hotare". Viorica Aldea : "Il propun pe Isarescu ca presedinte pentru ca dovedeste seriozitate in hotariri si in ceea ce a facut. Regret, dar nu il consider serios pe Stolojan. Este unul care stie multe despre Iliescu si a lucrat pentru el". Claudiu Seitan: "Cele doua personalitati bine cunoscute, pentru care subscriu, nu numai ca si-au dovedit probitatea politica si profesionala, dar, din nefericire, se pare ca este ultima sansa pe care o mai avem din punct de vedere politic". Marian Stan: "Il recomand pe domnul Isarescu (la presedintie) intrucit este mai corespunzator decit domnul Stolojan, iar domnul Ion Iliescu sa mearga la Moscova, pentru ca acolo va avea mai multe voturi decit aici". Viorel Ignat : "Sint doi tehnocrati care pot sa indrepte raul si nenorocirile neamului si al tarii". Valeria Popa : "Sustin cu toata taria increderea in tandemul Isarescu (presedinte) - Stolojan (prim-ministru) deoarece sint buni profesionisti in materie de economie, doi tehnocrati care ar putea reface echilibrul politic in Romania datorita credibilitatii lor interne si internationale. Sint singurele personalitati capabile sa redreseze economia tarii, nefiind influentati de jocurile politice. Asupra lor nu planeaza nici o umbra de natura penala sau morala, fiind corecti si cinstiti". Alexandru Rizoiu: "Sint tehnocrati, foarte buni profesionisti, cu experienta, singurii care pot redresa situatia economica a tarii. Sint oameni cinstiti, rationali, care stiu sa atraga sprijinul populatiei, cit si al partidelor pentru infaptuirea reformelor necesare". Posta electronica - Dupa decizia presedintelui Emil Constantinescu de a nu mai candida pentru o reinnoire a mandatului, fiecare roman care se considera si cetatean, nu doar parte a unui "popor vegetal", ar trebui sa se simta intr-o stare de alarma interioara, ca si cum s-ar afla in fata unui aparat care-i semnalizeaza interminent cuvintele: "Iliescu, pericol!". Pe linga atitea si atitea alte implicatii, semnificatii, sugestii si intentii, decizia presedintelui Emil Constantinescu de a renunta la o noua candidatura a avut-o si pe aceea de a-l determina pe Ion Iliescu la un gest similar. "Hai, domnule, sa ne retragem macar in plan secund, daca nu la o pensie prezidentiala, mai mult sau mai putin meritata". Ion Iliescu aminteste astfel tot mai mult de predecesorul sau, care a preferat sa ajunga in fata zidului de la Tirgoviste decit sa faca loc altora. Ceausescu si-ar fi putut gusta si astazi pensia, in linistea vilei de la Olanesti, de pilda, cu masina, balerine si bodyguard platit de stat, daca ar fi acceptat sa se retraga, lasind altuia, eventual lui Ion Iliescu, friiele partidului si statului. Cine crede ca Romania nu va avea nimic de pierdut cu Ion Iliescu la Cotroceni, la inceputul mileniului trei, este un biet naiv. Nu cred ca cineva cu scaun la cap isi poate dori acest lucru. Asa dragi romani, alegeti tandemul Isarescu-Stolojan! Bafta! Viorel Stinga - Important in acest moment mi se pare Isarescu si programul reformei economice pe care l-a intocmit si pe care il aplica deja cu rezultatele cunoscute. Daca Stolojan accepta acest program, e bine; daca poate contribui cu ceva pozitiv la el, e si mai bine; daca insa va presta rolul pe care l-a jucat data trecuta sub bagheta lui Iliescu si a PDSR, nu cred ca isi are locul linga actualul prim-ministru. Cred ca ar trebui gasit altcineva, nu Stolojan, care pe mine nu m-a convins prin nimic pina acum. Adrian Radu, student ASE - Da, sint buni pentru tara. Daca vor ramine oameni, cu dragoste pentru oameni in continuare si nu se vor transforma in fiare (ca si multi altii!) s-ar putea ca frumoasa noastra tarisoara impreuna cu toata populatia sa aiba parte de bunastare, nu numai de greutati, si totodata sa fie invidiata si apreciata (nu hulita) in multe locuri pe planeta aceasta. Doamne ajuta! Corina S. Ultimatumul Consiliul Europei expira miine Romania, sub spectrul monitorizarii Exista toate "sansele" ca Romania sa fie din nou supusa procedurii de monitorizare de catre Consiliul Europei. Iar acest lucru se intimpla dupa doar doi ani de la incetarea monitorizarii precedente. Patru probleme mari si late, nerezolvate de catre parlament, "ne ajuta" in aceasta performanta: legalizarea homosexualitatii (adoptata doar de Camera Deputatilor), restituirea caselor nationalizate, copiii institutionalizati si regimul penitenciarelor. In luna iunie a acestui an, presedintele delegatiei Romaniei la Consiliul Europei, Vasile Lupu, primea o scrisoare de avertizare din partea Comisiei de Monitorizare. Scrisoare prin care se aducea aminte ca Romania si-a luat angajamentul sa rezolve aceste patru probleme. Iar rezolvarea lor este in mina Parlamentului, care, insa, acum se afla in vacanta. Or, Consiliul Europei dadea ca termen limita data de 4 august, in caz contrar monitorizarea urmind sa inceapa cu luna septembrie. Parlamentarii romani stiau din 1999 ce au de facut De altfel, presedintele Adunarii Parlamentare a Consiliului Europei, lordul Russell Johnston, ne avertiza in iunie 1999, la Bucuresti, ca forul european va interveni in treburile statelor membre ori de cite ori sint incalcate drepturile pe care le apara. In noiembrie 1999, parlamentarii romani primeau semnale de alarma de la Consiliul Europei, care privea cu ingrijorare tergiversarea rezolvarii acestor probleme. Practic, Romania avea la acel moment de rezolvat sase puncte, care au ramas si in prezent valabile: reformarea sistemului penitenciar, ameliorarea sistemului de protectie a copilului, modificarile Codului Penal si Codului de Procedura Penala, modificarea legislatiei privind retrocedarea proprietatilor confiscate, promovarea unei campanii impotriva rasismului, xenofobiei si intolerantei si initierea unor masuri pentru integrarea sociala a rromilor. Iar in viziunea Consiliului Europei, a rezolva inseamna a adopta legea in ambele Camere ale Parlamentului, a o promulga si a o implementa. Pe de alta parte, situatia tiganilor, a homosexualilor si a orfanilor din Romania a fost in permanenta in atenta Consiliului Europei care a transmis de-a lungul anilor semnale ca aceste probleme trebuie rezolvate. In 1998, cind a incetat prima monitorizare, Consiliul Europei fusese convins ca populatia Romaniei este reticenta la legalizarea homosexualitatii din cauza constringerilor de ordin religios. Acum, insa, cind a aparut si o Carta a Drepturilor Omului elaborata de catre Uniunea Europeana, for in care Romania vrea sa se integreze, tara noastra trebuie sa indeplineasca cerintele europene. Sanctiuni In cazul in care comisia de monitorizare constata o incalcare permanenta a indeplinirii obligatiilor, conform Statutului Consiliului Europei exista trei sanctiuni: 1) adoptarea unei rezolutii politice impotriva acelei tari; 2) refuzul de a mai accepta delegatia parlamentara la Consiliului Europei (deci, tara respectiva nu-si mai poate impune punctele de vedere), in acest sens exista deja un precedent, cel al Rusiei; 3) suspendarea oricarui drept de reprezentare in Comitetul de Ministri al CE. Singura modalitate de scapare a Romaniei pare sa fie o sesiune parlamentara extraordinara. Deocamdata, desi se zvonea ca aceasta va avea loc la sfirsitul lunii august, nimeni nu poate oferi o informatie concreta. TEODORA GEORGESCU Bref PNL a luat-o pe sapte cai PNL a intrat in febra negocierilor. Astazi si miine, din ora in ora, liderii liberali se intilnesc si cu partide, si cu sindicate. Concret, astazi PNL are programate nu mai putin de cinci intilniri: cu AFDPR, cu ANCD, cu ApR, cu Partidul Moldovenilor si cu BNS. In afara intilnirii cu ApR, toate celelalte intilniri vor avea loc pe "teritoriu liberal". De asemenea, miine, liberalii se vor intilni cu UFD si cu reprezentantii Cartelului Alfa. (T.G.) Legi promulgate la Neptun Chiar si pe malul marii, la Neptun, unde se afla in concediu de odihna, Emil Constantinescu munceste. Presedintele Romaniei a semnat ieri mai multe decrete de promulgare a unor legi si acorduri internationale. In primul rind, el a semnat un decret privind acordarea unor gratieri individuale pentru 21 de condamnati. A mai semnat un decret pentru promulgarea Legii privind combaterea traficului si consumului ilicit de droguri, un altul prin care a promulgat Legea privind publicitatea si citeva pentru ratificarea unor documente internationale. (C.O.) PUNR si PNR formeaza Alianta Nationala Protocolul fuziunii dintre PUNR si PNR va fi semnat pe 9 august. Noua formatiune rezultata din fuziunea PUNR cu PNR se va numi Alianta Nationala (PUNR-PNR) si va avea sigla PUNR, dupa cum a anuntat presedintele PUNR, Valeriu Tabara. Conducerea noii aliante politice va fi asigurata de doi presedinti executivi. Alianta va avea si un candidat la prezidentiale. In cazul in care acesta va fi o personalitate din afara celor doua partide, el va fi desemnat presedintele noii formatiuni politice. Aceasta strategie demonstreaza ca cele doua partide care fuzioneaza sint constiente de faptul ca un candidat din partea lor la prezidentiale are putine sanse de a cistiga. Si aceasta deoarece acela care va ajunge presedintele Romaniei nu poate fi si presedintele unui partid politic, conform legii. Alianta Nationala va fi deschisa dialogului cu fortele politice de centru-stinga si centru, a precizat presedintele PUNR, Valeriu Tabara. Un partid catre care PUNR arata interes este PNL, pe care Tabara l-a nominalizat ca partid apartinind zonei centrale a esichierului politic. Protocolul aliantei si alegerea noii conduceri se vor desfasura pe 25 august, cind sint programate consiliile nationale ale PUNR si PNR. (T.G.) Radu Sirbu loveste PNL "Sint indicii din ce in ce mai clare ca PNL se pregateste pentru o noua guvernare in compania PDSR, din toamna acestui an", a declarat vicepresedintele PNTCD Radu Sirbu la Constanta. Radu Sirbu a reamintit ca este pentru a doua oara in ultimii opt ani cind PNL isi insala electoratul, semnalind la dreapta si virind-o la stinga: "Jocul duplicitar al PNL de adjuvant electoral urmareste doua obiective. In primul rind, sa ajute PDSR - perceput in occident ca un partid de stinga reformat, sa se adecveze oricarui climat politic post-electoral si, in al doilea rind, sa lanseze candidatul la Presedintie al "aripii Nastase" - pe Theodor Stolojan, omul care a gestionat conturile secrete ale lui Ceausescu, pina la revolutia din '89, cel care a fost pus de Iliescu ministru la finante si, mai apoi, cel care l-a inlocuit pe Petre Roman, cind acesta a devenit mult prea liberal". (D.M.) Adrian Nastase a ajuns la Philadelphia Prim-vicepresedintele PDSR, Adrian Nastase, isi continua vizita in SUA. El se afla in prezent in Philadelphia, unde participa la Conventia Partidului Republican din SUA. Dupa Conventia Partidului Republican, Nastase va participa la Conventia Partidului Democrat. Cele doua partide isi aleg cu aceste ocazii candidatii la presedintia Statelor Unite. Cu ocazia vizitei, Adrian Nastase a avut o serie de intilniri la Consiliul Securitatii Nationale, Departamentul Apararii, Departamentul Trezoreriei, Senat si Camera Reprezentantilor. Conform unui comunicat al PDSR, Nastase a pledat in fata oficialilor americani pentru integrarea in structurile euro-atlantice a Romaniei si pentru pregatirea comuna a unor proiecte de dezvoltare in agricultura si infrastructura. Vizita face parte dintr-un turneu mai lung de promovare a imaginii PDSR in exteriorul tarii. Nastase s-a aflat intr-o vizita oficiala in Marea Britanie, iar dupa Statele Unite se va duce in Canada. (L.P.) Isarescu ii lasa pe taranisti sa fiarba in suc propriu Mugur Isarescu nu se va mai intilni cu liderii partidelor politice la sfirsitul acestei saptamini, asa cum se anuntase. Motivul anularii intilnirii il constituie, dupa cum au afirmat surse citate de Mediafax, incursiunea pe care primul-ministru o va face cu ministrul Romica Tomescu in Delta Dunarii, cu scopul "de a gasi solutii pentru combaterea fenomenului de eroziune marina si implicatiile acestuia". Scuza invocata de premier nu reprezinta altceva decit un refuz voalat de a sta de vorba cu liderii celor mai agitate partide autohtone: PNTCD si PNL. Cu doar doua zile in urma, prim-vicepresedintele taranist Ioan Muresan anunta ca la sfirsitul acestei saptamini presedintele PNTCD, Ion Diaconescu, va avea o intrevedere cu Mugur Isarescu si cu presedintele Emil Constantinescu. Intrevederea ar fi trebuit sa fie si ultima runda de negocieri dintre conducerea PNTCD si premier, Isarescu fiind deja presat de taranisti sa se pronunte cit mai repede asupra candidaturii la presedintie. Tot la finalul acestei saptamini isi anuntasera "vizita" la primul-ministru si liderii liberali Mircea Ionescu-Quintus si Valeriu Stoica, insotiti de candidatul pentru prezidentiale al PNL, Theodor Stolojan. Oferta liberalilor pentru Mugur Isarescu este: postul de premier, in eventualitatea in care Stolojan ar fi cistigatorul fotoliului prezidential. Desi cu aproximativ doua saptamini in urma Isarescu anunta ca va da un raspuns atit liberalilor, cit si taranistilor, la 1 august, premierul a mai cerut o perioada de gratie, nedefinita insa, pentru a mai reflecta. Surse taraniste ne-au marturisit ca sint din ce in ce mai nesigure asupra acceptului premierului, pentru ca Isarescu si-ar dori tot postul de prim-ministru. Argumentele invocate de taranisti ca postul de premier este nesigur, dar cel de presedinte ii va permite sa continue programul de reforma si de integrare in structurile euro-atlantice "care a inceput sa-si arate roadele", nu par a-l fi convins pe Isarescu. MIHAELA CONSTANTINESCU In vreme ce negocierile cu PNL bat pasul pe loc, ApR incepe razboiul cu Mugur Isarescu Negocierile PNL-ApR continua, inca. Astazi va avea loc o noua intilnire intre cele doua partide la nivel de conducere. Despre posibila intrare a lui Theodor Stolojan in PNL, "sintem suficient de legati de anumite interese care depasesc aceste mici probleme", a declarat vicepresedintele ApR, Gheorghe Tinca. Desi negociatorii celor doua partide au hotarit sa nu mai aduca in discutie "problema cuplului" si a candidatului la prezidentiale, Gheorghe Tinca a afirmat: "Noi vom pronunta Melescanu, ei vor pronunta Stolojan, dar asta nu va impiedica negocierile". Si, totusi, Teodor Melescanu nu vrea sa renunte la candidatura sa la prezidentiale, ba chiar a inceput o campanie electorala neoficiala, lansindu-si astazi cartea "O altfel de politica". Cu toate acestea, Theodor Stolojan tot nu-si anunta candidatura sau optiunea politica. Dar, una peste alta, aperistii vor sa dea senzatia ca totul este "ok": "Actiunea decurge neasteptat de bine pentru vremurile de vara". Pina una-alta, ApR a inceput sa-l atace pe premierul Mugur Isarescu. "Doctorul Isarescu", cum l-a poreclit Gheorghe Tinca, este acuzat de "incapacitate de guvernare" deoarece au crescut preturile, a crescut somajul, s-a prabusit sistemul de asistenta sanitara si s-a creat haos in invatamint.(T.G.) 