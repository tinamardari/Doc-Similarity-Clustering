 Mona Nicolici - din nou mamica Vedeta stirilor de la Antena 1, Mona Nicolici, este din nou insarcinata. Asta nu inseamna ca daca Mona are deja un baietel, pe Vladut (6 ani), evenimentul venirii pe lume a unui alt copil va fi mai putin important pentru familia Nicolici. Viitoarea mamica se simte excelent si spune ca ar vrea sa apara cit mai mult posibil pe post inainte de nastere si sa absenteze cit mai putin dupa aceea. Exact asa cum a facut in timpul sarcinii cu Vladut: a prezentat stirile pina in luna a opta. ( C.D.) Miron Cozma, obiectiv turistic in Valea Jiului Fundatia "Noua Generatie" din Petrosani intentioneaza ca la Tirgul National de Turism, care va avea loc in curind la Bucuresti, sa-l lanseze pe Miron Cozma pe post de obiectiv turistic. In oferta sa, fundatia cu pricina vrea sa popularizeze locurile unde fostul sef al ortacilor muncea, locuia sau se distra. Conform presedintelui fundatiei, George Bogdan, turistii care au auzit de mineriade, in special cei straini, vor fi interesati de locurile unde "s-a desfasurat" Miron Cozma. In opinia lui George Bogdan, imaginea lui Cozma pentru Valea Jiului ar trebui sa fie similara cu cea a lui Vlad Tepes pentru Romania. LUCIAN STANCIU Descendenta din neamul Golestilor, Manuela lanseaza disc "spiritual" la Los Angeles Actrita Manuela Golescu se simte datoare sa duca mai departe traditia familiei, fiind descendenta din ramura olteana a Golestilor, primii creatori ai programelor de "iluminare si infumusetare a tarii prin invatamint", precum spunea Dinicu Golescu. Prin intermediul Fundatiei Golescu, pe care o conduce, ea a initiat o miscare de innoire spirituala materializata in mai multe proiecte cu tematica teologica. Cel mai recent este reprezentat de inregistrarea CD-ului "Te port in mine" - un dialog intre creatia poetei-calugarite Zorica Latcu Teodosia, muzica religioasa compusa de Gavriil Musicescu, Tiberiu Brediceanu si alti compozitori consacrati ai genului si vorbe de duh ale Prea-Cuviosului Arhimandrit Teofil Paraianu de la Manastirea Simbata de Sus. Recita actrita Manuela Golescu si interpreteaza corul teologic Harisma. Albumul a fost lansat initial, cu ocazia Sarbatorilor de Craciun, la New York, Los Angeles si Las Vegas, pentru comunitatea romana din SUA. Pe piata romaneasca CD-ul a aparut o data cu Salonul de Carte si Presa de la inceputul primaverii si a venit in intimpinarea credinciosilor de Florii, la Manastirea Cernica. In intervalul 12 aprilie-12 mai, cu ocazia Pastelui, albumul in varianta engleza, "You're Deep There in My Soul", se va lansa in L.A. pentru promovarea spiritualitatii romanesti peste Ocean. OTILIA MIHAILOV Primii pasi pe Internet Unde gasim un loc de munca Ministerul Muncii a tinut vineri, in Capitala, cu mare succes, o Bursa a locurilor de munca. Lumea s-a imbulzit, caci tirgul a durat doar o zi. Bursele de acest fel de pe Internet sint deschise permanent. Atunci cind stati intr-un Internet Cafe cu banii de care ar fi trebuit sa luati mincare familiei inseamna ca e cazul sa va gasiti o alta slujba. Deschideti un browser de web. Scrieti apoi adresa Salary.com. Cifrele de pe ecran reprezinta sumele de bani cu care sint platiti in alte parti oamenii ca dumneavoastra. E adevarat, in strainatate sint salarii mari. Dar romanii sint doriti acolo doar pentru pretentiile materiale mici. Cautati-va o slujba decenta la noi in tara, in asteptarea unor zile mai bune. Nu se pierde timp Pietele de job-uri de pe Internet au mari avantaje. Mai toate sint gratuite. Anunturile pot fi publicate, modificate si citite oricind si de oriunde. Se lucreaza direct in pagini, prin formulare simple, cu care se descurca oricine. Candidatii care isi trimit oferta pe Internet fac impresie buna si prin simplul fapt ca dovedesc ca stiu sa foloseasca aceasta unealta moderna. Sefii de personal ai firmelor pot verifica permanent citi oameni au vazut anuntul. Ceea ce nu inseamna ca slujbele se acorda, automat, de catre calculatoare, cum se intimpla cu unele anunturi matrimoniale. Un site de job-uri nu este, in definitiv, decit un mediu de publicare a CV-ului. Nu va scuteste de interviu, ci va ajuta sa obtineti mai multe. Miinile pe tastatura, nu in sin Site-urile romanesti de profil, contrar unei pareri existente, nu sint toate paravane pentru recrutarea de emigranti. Cel putin site-ul Serviciului Electronic de Mediere a Muncii, care poate fi gasit la adresa SEMM.ro, nu are o asemenea misiune. Desi elaborat cu sprijinul guvernului canadian, apartine totusi Agentiei Nationale pentru Ocupare si Formare Profesionala din Ministerul Muncii. Diferentele intre diversele pagini de web specializate tin de marimea bazei de date, dar si de specializarea ei. BestJobs.ro, spre exemplu, trimite CV-ul dvs. la peste 500 de firme din Romania. EJobs.ro e destinat in special studentilor si celor care au absolvit recent. Humanresources.ro, desi lansat de curind, are firme mari in baza sa de date. Jobsearch.ro, BursaMuncii.ro, MyJob.ro, JobSite.ro si Jobbank.ro pot avea diverse avantaje care tin de nevoile dvs. Specialistii in computere, de exemplu, sint "vinati" pe ITJobs.ro. Dar daca sinteti de parere ca e mai eficienta publicarea pe site-uri cu tema generala, incercati la Anuntul.ro si pe Bursa.ROL.ro. Asteptam raspuns Multumim pentru sprijin doamnei Veronica Dijmarescu-Niculescu, care lucreaza in aceasta "industrie". De mare folos ne-a fost si Bumerang.ro. De altfel, ne vom publica mereu sursele, in spiritul deschis care guverneaza Internetul. Cititorii sint indemnati sa ne sprijine. Impreuna ii putem ajuta pe cei care, din diverse motive, nu isi pot dedica prea mult timp navigarii. Aparati-va ecranele si viata Exista zilnic minute in care computerul dumneavoastra, desi pornit si conectat la Internet, nu face nimic important. Uneori ruleaza doar o animatie interesanta. Exista acum sansa ca acesti "timpi morti" sa salveze, de fapt, vietile altor oameni. Un proiect al Oxford University, sprijinit de Intel, a creat din PC-uri anonime un supercomputer dedicat cercetarii pentru gasirea unui tratament impotriva leucemiei. De la adresa Intel.com/cure se poate procura un program de grafica animata. Acesta copiaza in fundal, de pe Internet, niste mici portiuni de cod. Apoi foloseste timpul liber al PC-ului pentru a descifra codul, iar rezultatele sint trimise catre un aparat central. Citeva milioane de PC-uri din ziua de astazi reprezinta o putere de calcul care echivaleaza cu cea a unui un sofisticat supercomputer. Ideea nu este noua. Proiectul intitulat SETI@home foloseste trei milioane de computere din intreaga lume pentru a decripta presupusele semne de viata inteligenta din spatiul extraterestru. Desi pina acum nu s-a gasit asa ceva, sistemul e acum folosit si de cei interesati de viata terestra. Un program similar al Universitatii Stanford si-a adus contributia la descifrarea genomului uman. Instructiuni de navigare Daca nu aveti nici o pasiune si incercati Internetul tocmai pentru a va gasi una, va recomandam urmatoarele adrese. - FaceGenerator.com - Construiti portrete-robot fotorealiste. Aveti la dispozitie cite un set de imagini pentru fiecare element al fizionomiei (nas, gura, ochi etc). Pozele finale pot fi trimise prietenilor prin e-mail. Pacat ca site-ul nu merge decit cu Internet Explorer. Atentie, acest site poate crea dependenta! - Weborama.fr - Un portal care contine trimiteri catre cele mai interesante site-uri in limba franceza. - PaginiAurii.ro - Aici se afla cartea de telefoane pe care ati cautat-o in zadar pe site-ul RomTelecomului. - TheOnion.com - Un excelent site de stiri - cu mentiunea ca nici una nu e reala. Aceasta este versiunea online a unei cunoscute reviste americane de umor. Uneori stirile lor fac valuri si la noi in tara, cind ajung printre scheciurile umoristilor romani. Traduceri la secunda Navigatorii se descurca pe Internet cu ceva notiuni de engleza sau franceza. Dar de acum puteti citi, fara sa cunoasteti un singur cuvint, si pagini in japoneza sau chineza. Altavista.com, un mare motor de cautare, ofera de multa vreme un serviciu de traducere automata numit Babelfish, disponibil la adresa http://babel.altavista.com. De saptamina trecuta, pe linga traducerile in "clasicele" limbi engleza, germana, spaniola, franceza, italiana si portugheza, Babelfish a introdus suport pentru chineza, japoneza si coreeana. Daca PC-ul dvs. nu recunoaste caracterele speciale nu este nimic grav: puteti introduce direct adresa unei pagini, iar Babelfish o afiseaza cu textul transpus in limba aleasa. Desigur, traducerea nu este tocmai literara, iar rezultatele pot fi chiar comice. Cu toate acestea, uneori poate fi de mare ajutor. Burse gratuite la MIT Institutul Tehnologic din Massachusetts, cunoscut mai ales sub numele de MIT, a anuntat ca va face disponibile gratuit pe web toate materialele sale de curs. Acestea includ aproximativ 2.000 de cursuri, note de lectura, exercitii si experimente de laborator. Cursurile vor fi oferite treptat, pe o perioada de un deceniu. Profesorul Steven Lerman afirma ca acest gest este gindit sa dea un exemplu altor universitati, care in prezent nu fac decit sa incurajeze "privatizarea" bagajului universal de cunostinte. Universitatea MIT este una dintre cele mai mari institutii de educatie din lume. Studii realizate la MIT au contribuit la realizarea multor tehnologii care ne fac astazi viata mai usoara. Pe linga domeniile stiintifice, la MIT se studiaza si discipline umaniste. Muzica e contagioasa O data intrat in legalitate, Napster va avea de infruntat o concurenta nemiloasa. Gigantii mondiali ai distributiei muzicale nu se bazeaza pe taxele pe care le vor incasa de la popularul serviciu de schimb de fisiere audio. Francezii de la "Universal Music" si japonezii de la "Sony" au anuntat saptamina trecuta ca vor oferi in curind muzica pe Internet prin intermediul portalului Yahoo - evident, legal si contra cost. Americanii de la Time Warner, germanii de la Bertelsmann si britanicii de la EMI vor lansa un serviciu similar, in parteneriat cu RealNetworks, liderul programelor care permit receptia de muzica si imagine pe Internet. In competitie s-au mai anuntat MTVi ("falanga" online a postului de televiziune MTV), precum si corporatia Microsoft. Mihaela Radulescu: "N-am fost niciodata in situatia de a fi barbat" "Academia vedetelor" de simbata i-a aliniat la start pe Andreea Antonescu, Dana Savuica, Costi Ionita si Mircea Badea n Andreea cea multifrontal dezvoltata a supt nonsalant caimacul competitiei. O singura data, cind cu viritul miinii in acvariu, Andreea a tresarit ca-n poezia lui Cosbuc, "vezi, Dane, cum pieptul mi se zbate". A.A. ne-a aratat simbata ca o duce capul, o duce si urechea, dar n-o prea duce vocea. "Dedic aceasta melodie colegilor mei de liceu din Galati", a spus ea cu voce umeda in finalul probei de interpretare. Am plins si noi, si-o fi plins si Stela Enache la auzul "Anilor de liceu" Costi, ne uimesti! Abia acum intelegem sensul cuvintelor lui Brenciu, care, la spectacolul "Adrian Copilu Minune si invitatii sai", ne-a spus ca "tot rock-pop-ul priveste spre Adi". Simbata, fata lui Costi, de manea cu sprincene pozitionate a la Aznavour, a avut reflexii rockiatice de "Knock on the Heaven's Door" Cam in aceeasi zona orara, la Pro Tv, Mihaela Radulescu ne marturisea sincer ca "n-am fost niciodata in viata mea in situatia de-a fi barbat". Ne-am prins: dupa "Petrecerea in pijama" si "Petrecerea burlacilor" de simbata, avem toate motivele sa credem ca va urma "Petrecerea homosexualilor" Finalul a fost libidinos. "Burlacul" Liscusit a simtit pe prohabul lui ca "e limpede ca-i buna", iar Ernest Maftei s-a dat "taur comunal" cu degetele "muscind" din soldurile unei stripteuze Am aflat, simbata, si de ce-i Falemi de la Steaua cel mai bun fundas din campionat. Nu numai ca "lupta pina la moarte", dar "ti-o si trage din orice pozitie". RADU MEIROSU Incepind de miine, in "Dragoste nebuna" Iran Castillo preia rolul Nataliei Sandoval Ultimul calup de episoade din telenovela mexicana "Dragoste nebuna" aduce o schimbare majora, rolul Nataliei Sandoval urmind sa fie interpretat, de acum si pina la finalul serialului, de actrita Iran Castillo, o cunostinta mai veche a telespectatorilor fideli postului ACASA, care au avut ocazia sa o vada si in telenovela "Preciosa". In episodul de miercuri, 11 aprilie, care va fi difuzat la ora obisnuita, se lamureste, in sfirsit, situatia Nataliei. Teribilul accident de masina, care a lasat atitea dubii telespectatorilor, fusese introdus intentionat in firul epic al telenovelei, iar producatorul Roberto Gomez Fernandez s-a gindit, pret de citeva episoade, daca este oportun sa o "omoare" pe eroina sau sa o inlocuiasca pe Adriana Nieto. A optat pentru a doua alternativa si i-a incredintat rolul simpaticei Iran Castillo. Trecerea se face lin, o asistenta medicala sesizeaza ca pacienta incepe sa-si revina si anunta doctorul. Natalia isi revine din coma, spre fericirea tatalui ei, a lui Enrique si a prietenilor. DIANA EVANTIA BARCA Fabian, din "Luisa Fernanda", a dirijat avioane Actorul venzuelean Henry Soto - cel care il intruchipeaza pe Fabian in telenovela "Luisa Fernanda" - are in spate o cariera artistica de aproape doua decenii, rastimp in care a facut teatru, cinema si televiziune. Pina sa ajunga star, o perioada destul de lunga Soto a fost operator de zbor la compania Panam America, dar serile de vineri il gaseau intotdeauna la Ateneo de Caracas la cercul de teatru. Pentru ca s-a nimerit in locul potrivit, la momentul potrivit, el a fost ales animator al programului concurs "Estrella de la fortuna", pe care l-a reprezentat timp de doi ani. A debutat in "Retrato de un canalla", iar dupa "Luisa Fernanda" a jucat in "Mariu", alt serial de succes pe care postul AcasA il va difuza in curind.(O.M.) Incepind cu 1 iunie, Asiguratii fara carnet vor plati consultatiile Medicii de familie pot fi sanctionati daca nu distribuie carnetele la timp Persoanele care nu-si ridica pina pe 31 mai carnetele de asigurat de la medicul de familie vor fi obligate, sa achite contravaloarea consultatiilor medicale, a declarat ieri presedintele Casei Nationale de Asigurari de Sanatate, Eugeniu Turlea. In plus, "medicii de familie care, pina la 31 mai, nu vor distribui toate carnetele catre pacientii de pe listele lor, vor fi sanctionati", a spus presedintele Patronatului National al Medicilor de Familie, dr. Doina Mihaila. Incercind sa-i determine pe pacienti sa-si ridice carnetele de asigurat, medicii de familie au scos bani din buzunarul propriu si le-au trimis acestora carti postale, demers care a ramas, in mare parte, fara raspuns. Presedintele CNAS a spus ca "distribuirea carnetelor de asigurat s-a realizat, pina acum, in proportie de 80-90 la suta. Nu cred ca aceasta actiune va fi incheiata pina la termenul limita de 31 mai". Eugeniu Turlea a recunoscut ca nu pacientii sint cei vinovati de nerespectarea termenului de distribuire a carnetelor, motiv pentru care, in cazul depasirii termenului, "vor fi sanctionati directorii caselor de sanatate". TATIANA DABIJA Telegrafice Doua milioane tigareta O masura adoptata de conducerea Facultatii de Stiinte Economice din Universitatea "Aurel Vlaicu" Arad (de stat) a facut ca studentii care fumeaza in alte locuri decit in cele special amenajate, sa fie amendati cu 2 milioane de lei pentru fiecare tigara aprinsa unde nu trebuie. Conducerea sustine ca pentru renovarea cladirii s-au platit bani grei.(S.T.) Omorit de iapa Un barbat de 57 de ani din comuna galateana Sivita a murit duminica dupa ce a fost strivit de o caruta trasa de o iapa naravasa. De Florii, Ion Oprea a incercat sa deschida poarta pentru a baga caruta in curte, dar iapa lui a inceput sa sara si sa se smuceasca, lovindu-si stapinul si trecind cu tot cu caruta peste acesta. (A.C.D.) Violator somnoros Didina Scutariu (66 de ani), din orasul Darabani, s-a trezit duminica dupa amiaza, cu un necunoscut in casa, in timp ce se uita la televizor. Barbatul era beat si a incercat sa intretina cu femeia raporturi sexuale. Din cauza "oboselii" insa, el a adormit linga victima, fara a reusi sa-si duca la final intentiile. Didina Scutariu l-a lasat pe agresor in mijlocul camerei si s-a dus la politie pentru a reclama incidentul. Valeriu Vieru (26 de ani), din Darabani, a fost trezit de politisti si arestat.(D.S.) Campioni la sifilis Bolile cu transmisie sexuala fac din ce in ce mai multe victime printre romani, ceea ce situeaza tara noastra pe primul loc in Europa la acest capitol, informeaza Rompres. "In momentul de fata sint in jur de opt-noua mii de cazuri de sifilis, dintre care jumatate in Bucuresti", a declarat conf. dr. Calin Giurcaneanu, director adjunct la Spitalul "Colentina". El spune ca printre cauzele care au determinat cresterea cazurilor de boli venerice se numara neoficializarea prostitutiei, marirea numarului copiilor strazii, abuzurile sexuale si lipsa retelei epidemiologice. (G.R.) Primarii polueaza Presedintele Consiliului Judetean, Gavril Mirza, a pus gind rau primarilor din Dorna Arini, Stulpicani si Vama. El spune ca in cele trei asezari, albiile riurilor sint poluate cu rumegus provenit de la societatile in fruntea carora se afla insisi alesii locali. Recent, in urma unor controale, primarii din Salcea, Botosana, Casvana si Arbore au fost sanctionati cu amenda de 5 milioane de lei de catre inspectorii de mediu.(T.A.) Doi elevi nevazatori au facut inconjurul tarii in 58 de zile Doi elevi ai Liceului de Nevaza-tori din Buzau au hotarit sa faca inconjurul Romaniei, fara sa anunte in prealabil pe nimeni. Timp de 58 de zile, Mihai Csetnek si Adrian Stoica au trecut prin 65 de localitati si au vizitat 22 de manastiri. Aventura lor pare cu atit mai incredibila, cu cit cei doi prezinta deficiente mari de vedere. In timp ce politia si parintii ii cautau disperati, cei doi baieti mergeau intr-un pelerinaj la manastiri. Pentru mincare, ei cerseau bani de la oamenii pe care-i intilneau. Cea mai mare suma strinsa a fost de 2.500.000 de lei, intr-un sat din Ardeal. Aici, ei le-au spus localnicilor ca au nevoie de bani pentru o operatie la ochi. Din pacate, baietii nu s-au putut bucura de ceea ce strinsesera, pentru ca au fost pradati la Calarasi. Pentru escapada lor, conducerea liceului i-a sanctionat cu scaderea notei la purtare. Politia ieseana avertizeaza: Satanistii ies la rampa de Inviere Autoritatile iesene au organizat deja Comandamentul Special de Pasti. Din informatiile care au parvenit organelor in drept se asteapta importante manifestari sataniste si huliganice in Noaptea Invierii si in zilele de Pasti. Efectivele IPJ Iasi, Corpului Gardienilor Publici si ale Comandamentului de Jandarmi au intrat deja in alerta de gradul zero, toate cadrele fiind consemnate in unitati. "Ne asteptam la tot ce este mai rau in aceasta perioada. Cel mai bine vom pazi cimitirele si bisericile de profanatori, betivi si hoti de buzunare. Speram sa ne ridicam la acelasi profesionalism cu care am actionat de Sfinta Parascheva", a declarat col. Mircea Artenie, comandantul IJP Iasi. Circulatia in jurul celui mai mare cimitir din Iasi, Eternitatea va fi oprita simbata, incepind cu ora 21.00, pina a doua zi dimineata. Cadrele Politiei Rutiere, in civil, vor "fila" toate parcarile pentru descurajarea hotilor de masini. Comandamentul Special de Pasti va fi activat joi dimineata si-si va inceta atributiile miercuri, 18 aprilie. Orasul a fost deja impinzit de patrule atit in uniforma, cit si in civil care asigura ordinea publica in tramvaie, autobuze si troleibuze. CATALIN DUMITRESCU Florin Cioaba vrea Tara tiganilor Sibiul a fost luat cu asalt in weekend de peste 300 de tigani din toata tara, care s-au intilnit sa se sarbatoreasca "ziua nationala" si 30 de ani de la primul Congres International, cind li s-au stabilit denumirea de rromi, imnul si drapelul. Rromii veniti din mai multe judete s-au inarmat cu pancarte si au pornit intr-un mars ce a durat mai bine de o ora. Sloganul manifestarii a fost "Rromi din toata lumea, hai sa ne unim!", iar in timpul manifestarii, rromii au strigat lozinci privitoare la discriminarea rasiala sau adresate presedintelui Iliescu: "Nu uita, rromii au fost de partea ta!". Desi supravegheat atent de fortele de jandarmi si politie, marsul nu s-a soldat cu vreun incident. Regele rromilor, Florin Cioaba, care este si vicepresedinte al Parlamentului International al Rromilor, a declarat ca tiganii din toata lumea isi doresc sa fie recunoscuti ca natiune fara tara. La finalul marsului la care au recurs ieri tiganii din aproape 100.000 de orase din toata lumea, la Sibiu s-a cintat tiganeste si s-a dansat intr-un spectacol sustinut la Casa de Cultura a Sindicatelor. MARA SIMION La Chisinau, un bacauan a fost Tilharit si pus pe sine Neculai Sipos, in virsta de 32 de ani, din Palanca-Bacau, se afla in convalescenta la Spitalul Judetean, dupa o experienta care l-a lasat infirm. El a fost victima unei tilharii, in Republica Moldova, in urma careia isi putea pierde viata. In seara de 3 aprilie, Sipos se afla la Chisinau, unde trasese la niste cunostinte. La un moment dat, a iesit sa caute un telefon public pentru a vorbi cu familia sa. Imediat ce si-a incheiat convorbirea, a fost atacat de citiva indivizi, care i-au pulverizat un spray paralizant in fata. Tilharii l-a buzunarit, i-au luat cei 350 de dolari pe care ii avea asupra lui si l-au pus pe calea ferata pentru a fi calcat de tren. Sipos si-a revenit insa destul de repede si a apucat sa se tirasca in afara caii ferate inainte sa treaca primul tren. Rotile de fier i-au taiat totusi jumatate din laba piciorului sting. El a fost transportat de urgenta la spitalul din Chisinau si, ulterior, la cel din Bacau, unde medicii ortopezi i-au salvat piciorul. CLAUDIU TARZIU Defileul Jiului, abonat la blocaje Defileul Jiului a fost blocat ieri din nou de fostii muncitori ai Uzinei Mecanice Sadu care continua sa-si ceara diferentele de bani datorate de Ministerul Industriei in urma disponibilizarilor facute acum trei ani. Peste 200 de protestatari, in mare parte femei disperate ca nu au ce pune pe masa de Pasti, au venit in jurul orei 10.00 la intrarea in Defileul Jiului si au ales aceeasi forma de protest adoptata de sase ori pina acum, si anume blocarea accesului de o parte si de alta a Defileului. Traficul rutier a fost blocat timp de patru ore pe DE 79, pe ruta Tirgu-Jiu - Petrosani, formindu-se coloane de masini stationate pe citiva kilometri de drum. Initial, protestatarii s-au strins in apropierea posului de peste Jiu, linga Uzina Mecanica dar, ulterior, s-au deplasat catre sediul Politiei din Sadu, continuindu-si protestul care, din nefericire nu a fost lipsit de incidente. S-au produs citeva busculade intre soferii masinilor, nervosi ca nu-si pot continua drumul si fosti muncitori hotariti sa nu deblocheze traficul pina cind nu vor primi garantii ferme ca diferentele compensatorii, care ajung pina la 20 de milioane de lei, le vor fi acordate. Una dintre protestatare, Anisoara Stefanoiu din Crasna, a lesinat in multime si a fost transportata de urgenta la spital. Un cunducator auto care avea masina incarcata cu stupi de albine se plingea ca insectele au devenit nervoase si exista riscul sa paraseasca stupii si sa-i atace pe cei adunati in strada. Prefectul autosuspendat al judetului, Toni Grebla, a declarat ca face demersuri la Ministerul Muncii si Solidaritatii Sociale pentru ca fondurile solicitate sa ajunga la regia Arsenalul Armatei, in subordinea careia se afla uzina de la Sadu. Prefectul a initiat un proiect de ordonanta impreuna cu Ministerul Industriilor insa, dupa citeva aminari, proiectul a ramas in aceeasi faza. In jurul orei 14.00, dupa ce subprefectul Eugen Viilceanu a venit in rindul protestatarilor si le-a spus ca hirtia prin care MMSS dispune plata surselor solicitate a fost semnata de ministerul Marian Sirbu, multimea a parasit drumul blocat. Documentul respectiv trebuie sa fie avizat insa si de Ministerul de Justitie, iar fondurile trebuie aprobate de Ministerul Finantelor Publice. Ministrul Sirbu a promis ca va face toate demersurile pentru ca, in termen de o luna, ordonanta sa fie publicata in Monitorul Oficial. Daca nu, liderul disponibilizatilor, Gheorghe Marutoiu, s-a angajat si el ca pe 8 mai Defileul va fi blocat din nou, iar muncitorii nu vor mai da inapoi si vor innopta acolo. CLAUDIA TIPLUICA Ca si enoriasii sai, parintele Toma il slujeste pe Dumnezeu fara cuvinte Preot in biserica surdomutilor Parintele Constantin Toma locuieste in lumea tacerii. Inalta rugaciuni de cerere si de multumire catre Dumnezeu cu miinile, cu buzele si cu sufletul. Handicapul pe care l-a capatat la virsta de 11 ani, in urma unei meningite, l-a apropiat mai mult de Dumnezeu. E resemnat, zimbitor si fericit. Cu toate acestea, este strapuns uneori de o dorinta mistuitoare: aceea de a-si auzi, macar o data, copiii spunind "taticule". Ingerul din catacomba crestina In cartierul Razboieni din Pitesti, amenajata intr-o fosta cantina, se afla prima si singura Biserica Ortodoxa a surdomutilor din Romania. Vreo 30 de oameni cu deficiente de auz privesc cu evlavie Sfinta Liturghie "desenata" de preotul lor. In biserica, handicapatii comunica la nivel spiritual, stind mult mai aproape de Dumnezeu decit noi toti la un loc. Liturghia "desenata" tine vreo doua ore si jumatate. Fiecare gest al parintelui Toma este parca desprins dintr-un vals al ingerilor. Mimica fetei exprima fericirea adevarata. Ochii ii zimbesc! Consatean cu Maria Ciobanu Constantin Toma s-a nascut pe 29 octombrie 1949, in comuna Rosiile, judetul Vilcea. Provenit dintr-o familie de oameni saraci, dar curati, a invatat sa iubeasca si sa recunoasca credinta si valorile neamului romanesc. Niciodata nu uita sa spuna: "In satul natal s-a nascut si a copilarit solista de muzica populara Maria Ciobanu". Pina in clasa a V-a, Costel a fost un copil ca oricare altul. S-a bucurat de clipele petrecute pe ulitele prafuite ale satului. O intimplare nefericita i-a frint insa copilaria. In urma unei meningite, a ramas surd, fara nici o sansa de vindecare. Atunci a parasit satul natal. A continuat scoala speciala de hipoacuzici din Craiova. Era un copil nonconformist, revoltat impotriva propriei conditii. Dar niciodata nu a incetat sa spere ca va auzi. A lucrat vreme de 33 de ani ca instalator tehnico-sanitar. Este casatorit si are doi copii, ambii absolventi de facultate. Sotia sa nu are deficiente (ca si copiii de altfel), dar pentru ei Costel (sotul si tatal) e un om normal, cu un suflet mare, plin de dragoste si bunatate. In drumul sau lung pe cararea tacerii, desi putea sa vorbeasca nu a mai folosit vocea. "Traind in lumea tacerii, am constatat ca este inutil pentru cei din jurul meu sa folosesti vocea. Dar procedind astfel exista pericolul sa o pierzi si pe aceasta", imi raspunde, zimbind cu resemnare. Nu a indraznit nici macar sa viseze ca va deveni intr-o zi slujitorul Domnului. Dupa ce a fost hirotonit a inceput sa vorbeasca In septembrie 1996, parintele Constantin Onu, condus de o iluminare dumnezeiasca, a patruns in lumea surdomutilor din Pitesti, zdrobind astfel barierele indiferentei cu care sint tratati oamenii cu deficiente. In lumea lor, Dumnezeu abia patrunsese printr-un simplu semn al crucii. Acesta a fost primul pas. In 1997, Constantin Toma a fost prezentat de catre parintele Onu, Prea Sfintitului Calinic - Episcopul Argesului si al Muscelului, ca posibil preot al surdomutilor. Acesta a fost momentul in care viata lui Constantin Toma avea sa se schimbe radical. "Marturisesc ca, la inceput, nu am stiut ce sa fac, nu am stiut ce ma asteapta, nu am stiut ca voi intra intr-un joc extrem de serios. La prima mea Sfinta Liturghie nu am avut emotii mari pentru ca eram "dirijat" de o forta nevazuta. In cazul meu s-a infaptuit o minune. M-am trezit preot peste noapte. Trebuia sa existe un inceput, trebuia demonstrat ca lumea noastra are nevoie de religie, de Hristos, ca de apa. Si viata spirituala in lumea tacerii a demarat printr-o minune in care nimeni nu mai spera", spune cu convingere parintele Toma. Dupa ce a fost hirotonit, a inceput sa vorbeasca. Nu-si poate explica cum: pur si simplu a simtit nevoia sa vorbeasca si a vorbit. "Tot mai sper ca, pe patul de moarte, voi auzi cuvintul "taticule" rostit de copiii mei" O data ce a imbracat vesmintele de preot, viata lui s-a schimbat radical. A renuntat la multe obiceiuri "civilizate", dupa cum spune el insusi, atit in viata de societate, cit si in cea de familie. Asteapta cu nerabdare ca preotia pentru surdomuti sa nu mai fie privita drept o ciudatenie, si lumea sa inteleaga faptul ca si ei sint oameni. "Atunci cind cei din jurul nostru ne vor accepta ca pe niste semeni de-ai lor, voi putea umbla in vesminte preotesti (ceea ce-mi doresc foarte mult), fara teama ca voi mai mira pe cineva", marturiseste parintele Toma. Ca orice om, preotul surd are multe vise si dorinte. Ar vrea sa inchida ochii pentru totdeauna cu zimbetul pe buze: "Va dati seama ce inseamna asta? Sa am "sfirsit crestinesc fara durere (...) in pace si raspuns bun la infricosata judecata a lui Hristos..." - asa cum ne rugam la Sfinta Liturghie tacuta", spune parintele Toma, si fata i se lumineaza. "Primul cuvint pe care as dori sa-l aud ar fi "taticule!", rostit de cei doi copii ai mei. Tot mai sper ca, pe patul de moarte, il voi auzi!". MIHAELA ION [35][pl.dll?rid=expresro] 