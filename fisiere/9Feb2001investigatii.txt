 Atacatorul din Braila a fost arestat Timp de o luna politistii au rascolit Galatiul si Braila, au facut zeci de filtre, au intors pe dos casele de amanet, au bulversat lumea prostituatelor si a smenarilor si au audiat sute de persoane. Marti, atacatorul din Braila a fost arestat. In seara de 7 februarie a fost emis un mandat de arestare de 30 de zile pe numele lui Lica Pletosu. De la viol in grup la jaf armat Lica Pletosu are 33 de ani. El a fost caracterizat de politisti si de procurori drept un "infactor feroce, crud, fara scrupule". Pletosu are zece clase si o scoala profesionala auto. Se pare ca Lica Pletosu era in permanenta controlat de catre parinti, avea ora fixa de intrat in casa. La 20 de ani a comis un viol. Trei ani mai tirziu, in 1991, el a participat la un viol in grup. A fost arestat, judecat si trimis la inchisoare pentru opt ani. In 1995, a fost eliberat conditionat. La citeva zile de la iesirea din puscarie, in luna martie, Lica si-a facut pasaport si a plecat cu forme legale in Iugoslavia. Acolo avea legaturi cu alti romani care savirseau infractiuni. Pletosu a comis jaf armat, spargind locuinta unui sirb bogat, de unde a sustras 30.000 de marci si un kilogram de aur. In timpul jafului, politia iugoslava a fost alertata. A avut loc un schimb de focuri, iar Pletosu a fost prins si trimis intr-o inchisoare sirba, pentru 13 ani. Pedeapsa i s-a redus insa la jumatate, iar pe 22 decembrie 2000, Lica Pletosu a fost expulzat. Atacator in serie Lica Pletosu s-a intors la Galati, la parintii sai. Lipsise ani buni, nu avea nici un venit. Pe 27 decembrie 2000 a comis primul atac asupra unei femei, in Galati. Pe 2 ianuarie, la Braila, se inregistra un alt atac asupra unei femei, cu autor necunoscut, modul de operare fiind identic cu cel de la Galati. Au urmat alte agresiuni. La Braila au fost facute sase victime, avind loc si o tentativa de jaf, iar la Galati sase femei au fost batute si jefuite de un barbat descris de martori ca find "imbracat bine, inalt". Atacatorul isi abandona victimele intr-o balta de singe. La Braila, atacatorul a actionat in zonele Hipodrom, Obor, Garii si podului Brailita. La Galati, zonele alese au fost cele centrale, Mazepa, Tiglina 1. Ultima victima de la Galati, o doctorita cunoscuta, a fost agresata luni, 5 februarie, ea fiind desfigurata de catre Pletosu, care i-a zdrobit degetele de la miini cu bocancii. Intre cele 12 atacuri existau asemanari izbitoare. Primarul Brailei a anuntat ca administratia locala ofera o recompensa de 15 milioane de lei pentru cel care va ajuta la prinderea infractorului. Politistii galateni au reusit sa dea de urma acestuia. Tomita Craciun, procuror general adjunct la Parchetul de pe linga Curtea de Apel, cel care conduce ancheta, a declarat: "Atacatorul isi studia mai intii viitoarele victime. Le alegea din rindul femeilor bine imbracate, care purtau bijuterii. Le urmarea pe strada, le lovea puternic cu pumnul in cap si in fata pina le dobora la pamint, apoi le deposeda de bijuterii". Pletosu a reusit sa fure bijuterii in valoare de 50 de milioane de lei. In mare parte, bijuteriile au fost recuperate de catre politisti. Portretele-robot realizate de politistii braileni nu corespund realitatii, pentru ca acestea au fost realizate in urma descrierilor unor martori care au crezut ca l-au vazut pe atacator. Procurorul general adjunct Tomita Craciun a declarat ca "Pletosu este o persoana cu multa stapinire de sine, lipsit de scrupule". Arestat preventiv pentru 30 de zile pentru savirsirea infractiunii de tilharie, prevazuta de art. 211, din Codul Penal. Lica Pletosu risca o pedeapsa cu inchisoarea intre 5 si 20 de ani. Ancheta aflata in desfasurare va stabili daca Pletosu mai este implicat si in alte infractiuni. Daca primarul Brailei se va tine de cuvint, echipa politistilor galateni care l-a prins pe Lica Pletosu, ar trebui sa primeasca recompensa de 15 milioane de lei. ALINA COMSA-DURBACA Pentru uciderea din culpa a doi batrini, Miliardarul Tartaga, cinci ani de inchisoare Judecatorii brasoveni au pronuntat ieri sentinta in procesul intentat omului de afaceri brasovean Dan Tartaga, acuzat de uciderea din culpa a doi pensionari, in urma unui accident de circulatie care a avut loc in 8 august 1999. Sentinta a fost pronuntata de presedintele Judecatoriei Brasov, Daniel Cosma, care l-a condamnat pe miliardarul Dan Tartaga la cinci ani de inchisoare cu executare. De asemenea, instanta brasoveana a mai decis ca, dupa executarea pedepsei, omului de afaceri brasovean sa i se interzica dreptul de a mai conduce vreun vehicul pe drumurile publice timp de cinci ani. Ieri, la pronuntarea sentintei nu au fost prezenti in sala de judecata nici inculpatul, nici aparatorul sau, si nici copiii sotilor Vaidahazan, cei care au fost omoriti pe trotuar in dimineata de 8 august 1999. Omul de afaceri Dan Tartaga va putea ataca aceasta sentinta in termen de zece zile. Accidentul provocat de Tartaga a fost unul dintre cele mai grave petrecute in ultimii 25 de ani la Brasov. La intersectia dintre strazile Iuliu Maniu si Cuza Voda, Tartaga a ignorat culoarea rosie a semaforului si a patruns in intersectie cu viteza mare. La nici o suta de metri, intr-o curba, el a pierdut controlul masinii si a urcat pe trotuar, accidentindu-i pe sotii Vasile si Rozalia Vaidahazan, care mergeau spre biserica. Cele doua victime au fost strivite intre jeep-ul miliardarului si un stilp RAT, care a fost retezat in urma impactului. Accidentul s-a soldat si cu alte victime, prieteni ai lui Tartaga si citeva fete agatate de ocupantii masinii dintr-un club de noapte. Primele analize de singe prelevate imediat dupa accident au stabilit ca Dan Tartaga avea o alcoolemie de peste 1,15 la mie in momentul impactului. Un adevarat scandal de presa a izbucnit, la citeva luni dupa accident, cind dupa nenumarate expertize efectuate de Institutul "Mina Minovici" din Bucuresti, alcoolemia lui Tartaga a scazut brusc la 0,9 la mie. Acelasi lucru s-a petrecut si cu viteza de rulare care, initial, a fost stabilita la 109 km/h, insa, in urma unei expertize, a scazut la 79 km/h. Dan Tartaga mai este cercetat si pentru ilegalitatile pe care le-a comis la Fabrica de Zahar Bod si SIDEX Galati, afaceri pe care le-a derulat prin firmele sale. CAMELIA CSIKI Condamnati la 15 ani in dosarul Revolutiei de la Timisoara, Stanculescu si Chitac, liberi pina pe 9 mai La scurt timp dupa ce Joita Tanase, procurorul general al Romaniei, a anuntat ca toate dosarele importante vor fi rezolvate in cel mai scurt timp, Parchetul General a dispus suspendarea executarii pedepsei, pe latura penala, in cazul generalilor V.A. Stanculescu si Mihai Chitac. Acest ragaz, in care cei doi vor fi liberi, va dura pina la data de 9 mai. Conform Codului de procedura penala, masura suspendarii executarii sentintei dupa o condamnare definitiva se ia atunci cind procurorul general are in vedere promovarea unui recurs in anulare. In cazul celor doi generali, suspendarea executarii sentintei se refera doar la aspectul ei penal. In aceasta situatie, cautarea lui V.A. Stanculescu prin Interpol va fi blocata si acesta se va putea intoarce liber, in tara, fara nici un fel de restrictie si fara teama ca ar putea fi arestat. In aceeasi situatie se afla si Mihai Chitac, care nu va mai fi obligat sa invoce tot felul de motive medicale pentru a sta acasa. Suspendarea executarii sentintei pe latura penala nu afecteaza insa si despagubirile materiale si morale pe care cei doi condamnati trebuie sa le achite familiilor victimelor represiunii de la Timisoara din decembrie 1989. Adresa prin care procurul general a dispus suspendarea executarii sentintei a fost inaintata atit catre Serviciul "Urmariri" din cadrul IGP cit si la Tribunalul Militar Teritorial Bucuresti, instanta executorie a sentintei. In cele trei luni de suspendare, intregul dosar al cauzei va fi trimis, de la Curtea Suprema de Justitie la procurorul general, care va decide daca va inainta sau nu recursul in anulare. Reamintim ca cei doi generali au fost condamnati prin sentinta definitiva la cite 15 ani de inchisoare si la plata in solidar cu Ministerul Apararii Nationale a unor daune materiale si morale in valoare de 35 miliarde de lei. VASILE SURCEL Filaj de intimidare pentru un capitan SRI Pe undeva, prin preajma TVR, a avut loc ieri evacuarea unui chirias dintr-o casa nationalizata. Ar fi ramas un eveniment banal daca cel silit sa paraseasca imobilul, ce nu-i apartinea, n-ar fi fost un ofiter SRI. Si daca angajatii SRI n-ar fi ramas cu oarece metehne. De doi ani de cind a obtinut in instanta retrocedarea casei, Adina Maria Nanu a incercat de trei ori, cu hirtie de la Judecatorie si si portareii de rigoare, sa-l evacueze pe capitanul SRI Gheorghe Odociuc. De fiecare data s-a intimplat cite ceva: o data, acasa nu era decit fetita de 12 ani, si pe batrina proprietara n-a lasat-o inima sa traumatizeze un copil, iar ultima data, executorul judecatoresc a venit cu ideea ca ar trebui sa participe si cineva de la SRI. Adina Maria s-a adresat conducerii institutiei, dar n-a aflat decit ceea ce stim cu totii: nu exista prevederi speciale in cazul angajatilor SRI. Pe undeva, prin preajma TVR, a avut loc ieri evacuarea unui chirias dintr-o casa nationalizata. Ar fi ramas un eveniment banal daca cel silit sa paraseasca imobilul, ce nu-i apartinea, n-ar fi fost un ofiter SRI. Si daca angajatii SRI n-ar fi ramas cu oarece metehne. De doi ani de cind a obtinut in instanta retrocedarea casei, Adina Maria Nanu a incercat de trei ori, cu hirtie de la Judecatorie si si portareii de rigoare, sa-l evacueze pe capitanul SRI Gheorghe Odociuc. De fiecare data s-a intimplat cite ceva: o data, acasa nu era decit fetita de 12 ani, si pe batrina proprietara n-a lasat-o inima sa traumatizeze un copil, iar ultima data, executorul judecatoresc a venit cu ideea ca ar trebui sa participe si cineva de la SRI. Adina Maria s-a adresat conducerii institutiei, dar n-a aflat decit ceea ce stim cu totii: nu exista prevederi speciale in cazul angajatilor SRI. Nici ieri, lucrurile nu au decurs prea lin. Imediat dupa aparitia familiei Nanu, in coltul strazii a fost depistat unul dintre "baietii cu ochi albastri", care patrula linistit si, din cind in cind, raporta telefonic evolutia de la fata locului. Inainte de a se sparge usa, a aparut si asa-zisul sef al capitanului Odociuc, grizonat si imbracat amestecat (nici in uniforma, nici civil), care a incercat citeva interventii la executorul judecatoresc. Scena a dat imediat in Caragiale: mai slab de inger, executorul Gheorghe Petre a inceput sa-l roage pe SRI-ist: "Intrati cu mine, va rog!". Grizonatul, constient de pericol, a refuzat dar, cu un petic de hirtie in mina, insista la rindul lui sa se vorbeasca mai intii, inca o data, cu avocatul familiei Odociuc. Rottweiler-ul capitanului s-a ascuns in casa Pina la urma, usa a fost deschisa, oamenii legii au intrat in casa, Rotweiler-ul capitanului, spaima executorului, s-a ascuns printr-o incapere, iar in tot acest timp, din Dacia gri metalizat, cu numarul B-42-MGA, un oarecare "filator de serviciu" (putem banui ca un salariat al SRI s-ar ocupa cu asa ceva in timpul serviciului sau in libere, dat fiind experiente similare din trecut), filma linistit cum Adina Maria Nanu reintra in posesia propriei case. Pe straduta vecina, "sefu'" raporta disciplinat la telemobil: "Da, ne-am mobilizat...". La un moment dat, un alt autoturism s-a oprit in fata casei si un barbat cu o femeie au intrat "in sedinta fulger" cu ceilalti doi SRI-isti deja prezenti, si uite asa mare aglomerare de stele acoperite pe metru patrat. Probleme ar fi mai multe, in primul rind teama fiicei proprietarei care a retrait senzatia terorii exercitate pe vremuri de Securitate. Apoi, limbajul operatorului sereist, care s-a adresat unei femei, ruda a proprietarei, ca un racan de Pantelimon: "Ce vrei, sufletel? Sa te f..."? Pe de alta parte, in calitate de simplii cetateni, noi nu putem sa nu punem intrebarea fireasca: pe ce se duc banii contribuabilului? Se fac oare inca supravegheri in interesul personal al ofiterilor SRI? S-a desfasurat operatiunea in programul de lucru al celor in cauza sau filajul si intimidarea sint hobby-uri ale SRI-istilor? Ne exprimam curiozitatea pentru ca ar fi grav ca, in loc sa alerge dupa spioni, oamenii SRI sa piarda timpul facind zid intru apararea unui coleg care, legal, n-avea ce apara. MARIANA BECHIR Ultima ora Pina la inchiderea editiei, SRI nu a confirmat sau infirmat calitatea de cadre SRI a celor doi barbati fotografiati de noi. Nu stim nici daca Dacia sau camera de filmat folosite fac parte din dotarea SRI, pentru simplul motiv ca am fost plimbati de la un departament la altul al institutiei. Initial, asistenta directorului interimar Mircea Gheordunescu, desi primise de citeva ore numarul de inmatriculare al Daciei, ne-a spus ca nu stie exact despre ce este vorba. Apoi, ne-a cerut un ragaz scurt, ne-a sfatuit sa folosim in articolul nostru termenii ambigui precum "pretinsi" sau "presupusi", iar la al doilea telefon ne-a trimis la Biroul de Presa. Aici ni s-a cerut un fax cu o cerere oficiala, urmind sa primim raspunsul asteptat atunci cind conducerea isi va da acceptul. Asteptam inca. Un tinar din Teliu si-a omorit varul cu surubelnita Miercuri seara, in comuna brasoveana Teliu, doi veri s-au luat la bataie, scandalul terminindu-se, la morga, si in arestul politiei. Darocz Laszlo, in virsta de 20 de ani, si-a ucis varul cu o surubelnita, cu care i-a sectionat jugulara. Cei doi erau ametiti de bautura. Cu singele tisnind, victima, Dezideriu Budi, s-a tirit inca 70 de metri, pina cind ajuns in fata casei criminalului, unde a cazut dindu-si sufletul. Dupa ce a vazut ca varul lui a murit, criminalul a fugit in Chichis, un sat vecin, unde locuieste sora lui. Politistii din Teliu, judiciaristii din Brasov si Fortele Rapide de Interventie ale Politiei l-au cautat toata noaptea. Darocz Laszlo a fost prins ieri dimineata, fiind arestat pentru omor deosebit de grav. El risca pina la 20 de ani de inchisoare. Unul in groapa, altul in inchisoare In cartierul Badeni, cum este numita tigania din Teliu, unde s-a petrecut crima, spiritele sint foarte incinse. Rudele victimei si ale criminalului nu mai stiu cu cine sa tina, cu cel care a murit sau cu cel care va trai ani grei in inchisoare. Tiganii sint pusi pe scandal, iar politistii din sat incearca sa-i stapineasca. "Uite unde am ajuns: unul e in groapa, altul la inchisoare. Nu stiu ce sa mai facem, sintem impietriti de durere", spunea ieri unul dintre unchii celor doi. Erau baieti buni, le-a luat bautura mintile", spune plingind Rozi Darocz, mama criminalului. Parintii lui Dezideriu au cerut ajutor politiei pentru a-l pedepsi pe nepot. "Politia sa faca dreptate. Este adevarat ca ne este foarte greu, pentru ca sintem rude si asa ceva intre noi nu s-a mai pomenit", mai spune unul dintre unchii celor doi. Toata lumea din tigania Teliu este mirata de cele intimplate intre cei doi veri pentru ca acestia erau cei mai buni prieteni. Dezideriu Budi va fi inmormintat simbata. CAMELIA CSIKI Inca un politist din Timisoara, cercetat penal Scandalul declansat in IPJ Timis, in urma cu trei saptamini, se amplifica. Echipa Corpului de Control al IGP trimisa la Timisoara pentru a cerceta neregulile din Serviciul de Combatere a Crimei Organizate a trimis pina acum la Parchetul Militar patru politisti, cercetati in legatura cu afacerea masinilor furate. Ieri, Parchetul Militar a inceput cercetarea penala in cazul unui subofiter de la SCCO sub acuzatiile de nerespectarea regimului armelor si munitiilor, abuz in serviciu si favorizarea infractorului. Infractorul din dulap IPJ Timis a anuntat ieri ca inca un lucrator de la Serviciul de Combatere a Crimei Organizate este cercetat penal. In urma cu doua saptamini, la citeva zile dupa declansarea unei ample verificari a SCCO de catre Corpul de Control al IGP, un ofiter de la "Crima organizata" a fost arestat pentru fals intelectual si favorizarea infractorului. Un alt ofiter este cercetat in stare de libertate in acelasi dosar. Cei doi sint acuzati ca au eliberat adeverinte false pentru masini aduse din strainatate care, dupa verificari, s-au dovedit a fi furate. Cercetarile s-au extins, si ieri, plutonierul-major Attila Budritan de la SCCO a fost suspendat din functie si Parchetul Militar a inceput urmarirea penala impotriva sa. Verificarile de pina acum arata ca subofiterul nu a luat masurile legale dupa ce a verificat prin Interpol mai multe autoturisme furate din Occident si aduse in Romania unde au fost inmatriculate. Mai mult, in timpul perchezitiei facute in fisetul politistului a fost gasit un incarcator de pistol Walther, cu cinci cartuse. Budritan a declarat ca a primit acest incarcator de la "o sursa ocazionala", dar nu a intocmit documentele necesare si l-a pastrat in fisetul sau din birou incalcind astfel reglementarile legale. Conducatorii Parchetului Militar din Timisoara au refuzat sa comenteze in vreun fel acest nou dosar de cercetare penala. Surse din IPJ Timis spun ca subofiterul este cercetat in stare de libertate pentru ca ar fi acceptat sa deconspire intreaga afacere cu masini furate in care ar putea fi implicati mai multi ofiteri de politie. Luni este asteptat la Timisoara ministrul ordinii publice, Ioan Rus. Acesta va participa la bilantul IPJ Timis pe anul 2000, dar este posibil ca pina la inceputul saptaminii viitoare ancheta in acest scandal sa avanseze si sa apara si alte nume implicate. Scandalul din politia timisoreana s-a soldat si cu demiterea din functie a sefului SCCO, colonel Dumitru Balota. Pe numele sau a fost deschis un dosar de cercetare, insa pina acum nu a inceput urmarirea penala. TUDOR FLUERAS "Mama Ana" sustine ca este bolnava de cancer si diabet Ana Varga, camatara politistilor si magistratilor clujeni, a fost prezentata ieri la Institutul de Medicina Legala Cluj, pentru efectuarea unor analize medicale, la solicitarea instantei de judecata. "Mama Ana" a depus la sfirsitul lunii ianuarie o cerere de suspendare a masurii de arest preventiv pe motiv de boala. In cerere, Varga mentiona ca este bolnava de diabet si cancer. In data 6 februarie, la Tribunalul Cluj trebuia sa aiba loc primul termen in procesul in care Varga cerea suspendarea masurii de arest preventiv. Medicii de la IML Cluj spun ca acest termen nu a fost respectat loc din cauza ca politistii clujeni nu au adus-o pe Varga la controlul medico-legal. Conf. dr. Radu Vieru, seful Laboratorului de Medicina Legala Cluj, a declarat ca nici la termenul urmator hotarit de instanta, nu se va putea finaliza raportul. "Nu putem elibera o expertiza medico-legala fara a o trimite pe Varga la Clinica de Oncologie si Diabet" afirma Vieru. El mai spune ca Varga a prezentat medicilor legisti mai multe bilete de iesire din spital in care se specifica bolile de care sufera, dar ca acestea nu pot fi luate in considerare, deoarece, conform legii, aceste bilete trebuie contrasemnate de alti specialisti din alte clinici. "Oricum, si daca se va diagnostica, sint multe forme care pot fi tratate in sistemul penitenciar", a mai spus Vieru. MIHAI SOICA Doi suspecti in cazul crimei de linga guvern Politistii Serviciului Omoruri din Politia Capitalei aflati de doua zile in alerta in urma unei crime printre boschetari au dat in urmarire generala doi dintre presupusii autori: Stelica Ursachi, in virsta de 29 de ani, din comuna Flaminzi, jud. Botosani, si un anume Ion, in virsta de 40 de ani din comuna Comana, judetul Constanta. Fotografia lui Ursachi a fost pusa la dispozitia presei iar despre Ion se cunosc doar urmatoarele semnalmente: are 1.70-1.75 inaltime, corpolent, solid, foarte periculos, si devine violent in special la betie. Se pare ca intre Ursachi si Ion exista chiar o relatie de rudenie intrucit Ursachi ar fi locuit si lucrat impreuna cu Ion in judetul Constanta, in zona comunei Comana. Despre cei doi se mai stie ca au "bintuit" si zona Bucur unde luau taxa de protectie de la boschetari fie in bautura, fie in materiale neferoase pe care mergeau si le vindeau la centrele de colectare. Cei doi au fost dati in urmarire generala dupa identificarea cadavrului unui boschetar care a fost descoperit in apropierea Spitalului de Copii Grigore Alexandrescu. (A.N., A.C.) Expert tehnic in Ministerul Justitiei, condamnat la inchisoare Expertul tehnic Teodor Haidu a fost condamnat la inchisoare pentru ca a falsificat datele tehnice ale expertizei in cazul "Galavan". Acest caz a inregistrat o rasturnare de situatie spectaculoasa atunci cind Ioachim Galavan a descoperit ca soferul care ii accidentase foarte grav sotia a fost scos de sub urmarire penala datorita expertizei tehnice aflate la dosar. Familia Galavan si-a petrecut ultimii trei ani intr-un "razboi" dur cu Justitia. In aceasta perioada, au fost nevoiti sa-si vinda casa pentru ca sa-si acopere cheltuielile medicale si juridice. Expertul Haidu a fost trimis in judecata pentru infractiunea de marturie mincinoasa. Magistratii Tribunalului Bucuresti l-au condamnat ieri la un an de inchisoare cu suspendare pentru aceasta fapta. VASILE SURCEL Politistul Ivan a lucrat in MI cu diploma de bacalaureat falsa Parchetul Militar continua ancheta in cazul politistului implicat in scandalul diplomelor false. Pina in prezent, s-a stabilit ca acestea erau "confectionate" chiar de fosta secretara-sefa a Grupului Scolar CFR Bucuresti si de administratorul institutiei. Acestia, Georgeta Gilca (46 de ani) si Marin Soare (50 de ani), au fost arestati la inceputul lunii ianuarie. Anchetatorii au descoperit ca cei doi au falsificat 33 de diplome de bacalaureat. Diplomele erau vindute pentru sume cuprinse intre 200 si 1.000 de dolari. Cercetarile in acest caz, efectuate in prima faza de Politia Transporturi Feroviare Bucuresti, au scos la iveala un fapt greu de crezut: unul dintre cei care au cumparat diplome false este politist. Mai mult, in baza acelei diplome, sergentul major Lucian Ivan s-a angajat in aparatul central al MI, la tipografia institutiei. Ivan a lucrat un an in MI pina in luna ianuarie, cind s-a descoperit frauda. Cazul a fost preluat recent de Parchetul Militar Teritorial Bucuresti. Lucian Ivan este cercetat in stare de libertate pentru uz de fals. Surse judiciare afirma ca printre cei 33 care au cumparat diplome false se afla si sportivi de performanta. Deocamdata, MI nu a putut explica oficial cum a fost posibila angajarea lui Lucian Ivan. La "nchiderea editiei era iminenta arestarea acestuia (D.I.) [25][pl.dll?rid=expresro] 