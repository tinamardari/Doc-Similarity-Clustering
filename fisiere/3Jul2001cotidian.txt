 Fernandes nu se dezbraca pentru bani "Nu ma dezbrac in Romania pentru bani", afirma cu tarie Florina Fernandes. Desi a primit propuneri de mai multe ori pentru a poza in "Playboy", Fernandes a refuzat de fiecare data. Nu e vorba de bani, ci de respectat un principiu. "Nu am pentru ce sa pozez. Daca as fi primit o propunere din State ar fi fost poate altceva, dar in Romania sint prejudecati", zice ea. Oricum, vedeta PRO TV are cu ce sa-si umple timpul. A facut un reportaj pentru Stiri, a fost la un casting pentru Zefirelli, merge la gimnastica si citeste mult. MONICA STAN Woodstock ecologist, linga Cluj In saracia lucie in care traim, uitam de natura, si nepasarea noastra este pentru ea cit se poate de daunatoare. Pornind de la problemele ecologice generale, de la poluarea mediului, pina la poluarea mintala, Asociatia Alternativa, cu sprijinul Afis, Bert Design si Bahia, organizeaza, la 25 de km de Cluj, in comuna Gilau, pe malul Lacului Tarnita festivalul ecologist-muzical Tarnitza Green Camp. Se doreste o schimbare in mentalitatea oamenilor, ca ei sa realizeze ca pot modifica ceva, pot sa faca ceva pozitiv pentru mediul lor, pentru mediul nostru. De ce un festival? Pentru ca este cel mai adecvat mod de a stringe laolalta un public numeros care, la rindul sau, sa transmita mesajul mai departe. Si, de ce nu, acesta poate fi punctul de plecare al unei miscari ecologiste de amploare. De ce in afara orasului? Orasul este o sursa de poluare, in toate formele posibile. Acest festival se vrea nu numai despre, ci si in natura, desfasurindu-se sub sloganul "Fii verde!". Tarnitza Green Camp va fi precedat de un turneu ciclist, care se va concretiza intr-o serie de manifestari pasnice de protest (7-11 iulie) in fata celor mai poluante intreprinderi din Ardeal - "Terapia" Cluj, "Aurul" Baia-Mare, "Sinteza" Oradea, "Bicapa" Tirnaveni, "Azomures" Tirgu Mures. Festivalul in sine - un fel de Woodstock autohton - reuneste, intre 12 si 15 iulie, trupe de blues si jazz din Romania, Ungaria, Germania, Franta, Maroc, expozitii foto, proiectii video, pantomima, excursii, echitatie. La fata locului, se va amenaja o tabara cu o capacitate de aproximativ 500 de corturi. Informatii mai ample puteti gasi pe pagina de web www.green-camp.com. OTILIA MIHAILOV Komornyik, luat cu asalt de rromi Unul dintre hiturile verii, "Cit te iubesc", al lui Ovidiu Komornyik, va aparea "pe pelicula" in luna aceasta. Filmarile videoclipului au avut loc la mare, in Mamaia si la Cazinoul din Constanta.. Costurile acestuia s-au ridicat la suma de 7.000 $, platita de Casa Intercont. Modelul Maria Balaj Andrei va fi "partenera" lui Ovidiu atit la rasarit, cit si la apus. E perseverent baiatul. Filmarile nu au fost lipsite de incidente. De exemplu, pentru ultimul cadru tras la cazinou, echipa a fost nevoita sa suporte, timp de doua ore, asaltul unor... invadatori. Niste rromi, tineri insuratei, au venit cu alaiul si se fotografiau de zor fara sa le pese de treaba vedetelor. Ei voiau amintiri de la cazinou. Puradeii strigau, babele fumau, ce mai, parca era un film al lui KusturicaÉ Dupa doua ore, Komornyik a chemat jandarmii pentru a-i da afara pe "invadatori" deoarece el era cel care avea aprobare pentru acel loc. MONICA STAN Adus in pragul disperarii de hoti, Marius Dragomir isi ia pistol Marius Dragomir - il stiti, cel cu "Party in Transylvania" - a avut, in ultima vreme, mari belele cu hotii. Acestia au gasit de cuviinta sa-l usureze pe muzician, in doua rinduri, de usile termopan, robinetele si celelalte obiecte ce urmau a fi montate si instalate in casuta familiei Dragomir de la Sinpetru, o localitate situata la 4 km de Brasov. Exasperat de cele intimplate, Marius a angajat paznici la Sinpetru si intentioneaza sa-si cumpere o arma pentru autoaparare. Marius Dragomir si Nadia, sotia sa, vor lansa pe 4 iulie, la Hollywood Bistro din Capitala, albumul "Da-ma, mama, dupa Gyuri". Acesta cuprinde 12 piese compuse in stilul etno-dance, cu influente balcanice, tiganesti si chiar country. Doua melodii sint orientale, "Of, suparare", interpretata cu trupa Arabi-K, infiintata de Marius Dragomir, si "Au, inima", cintata cu fiul lor, Dragos. De la eveniment va lipsi micuta Sandra Karina, cel de-al doilea copilas al cuplului, care va ramine la Brasov, in grija bunicilor. Pina la lansare, Marius spera sa scape de raceala care-l chinuieste de citeva zile, nu de alta, dar sa le poata cinta invitatilor. ANCA NICOLEANU "Gelozia", videoclip gen Kusturica Dupa succesul unor videoclipuri precum "Poveste de mai" (Stefan Banica Jr.), "Frumoasa mea" (Marcel Pavel), "Te voi pierde" (3rei Sud Est) sau "Poezie de strada" (BUG Mafia), regizorul Petre Nastase (Art Focus International) "loveste" din nou. Cea mai recenta creatie a sa este un clip realizat pentru piesa "Gelozie", extras de pe albumul omonim produs de Media Services si interpretat de Denisa. "Muzica balcanica pe care o cinta solista din Timisoara mi-a sugerat atmosfera cinematografica a lui Kusturica, iar videoclipul aduce cu cel mai nou film al sau, "Pisica alba, pisica neagra". S-a filmat o zi intreaga in padure la Ciocanesti, in judetul Ilfov, in acelasi loc unde s-au turnat scenele de lupta din filmul "Mihai Viteazul". O echipa de 30 de oameni a pus la cale o nunta usor neconventionala, cu cimpoi si taraf (asigurat de fanfara Cercului Militar National), pe o pluta in mijlocul lacului. Cind le era lumea mai draga, i-a prins furtuna, s-a rupt ancora si s-au invirtit o ora si jumatate in deriva pe apa. Insarcinata in luna a patra, Denisei nu i-a fost usor sa participe la filmari, mai ales ca ultimele zile si le petrecuse numai prin saloane de coafura si cosmetica. Absolventa a Liceului de Muzica din Timisoara, Denisa cinta de la 4 ani, iar intre 1990 si 1999 a trait in Iugoslavia. Ea se afla la cea de-a noua experienta discografica, primele opt albume inregistrindu-le in Timisoara. OTILIA MIHAILOV Curier electronic Biserica ortodoxa publica Biblia electronica Biserica Ortodoxa Romana are, de curind, site pe Internet. Vestea ne-a stirnit reactii placute. Vizitarea site-ului ne-a sporit surpriza. Vizitatorul care scrie adresa crestinism-ortodox.ro si trece, nerabdator, peste secventa animata de introducere ajunge in fata unei pagini intitulate "Cuprins". Pagina de sumar aminteste, prin bogatia continutului, de cuprinsul unei carti. Mirarea vizitatorului este insa si mai mare atunci cind vede ca, de fapt, fiecare dintre cele douasprezece capitole ale site-ului are, la rindul sau, un cuprins cit pentru o carte intreaga. Capitolul V al site-ului trimite la sumarul unei carti adevarate: "Sfinta Scriptura sau Biblia". Acesta este, din informatiile noastre, singurul loc in care poate fi consultat online continutul Bibliei. Capitolul II contine calendarul crestin ortodox. In capitolul VII, intitulat "Preotul", se ofera informatii cuprinzatoare despre ierarhia bisericeasca si despre calitatile necesare unui slujitor al Domnului. Capitolul "Manastiri si sihastrii ortodoxe" poate fi, deopotriva, lectie de istorie si ghid turistic. Iar capitolul "Istoricul crestinismului" este o lectura recomandata tuturor celor care si-au incheiat studiile inainte de Revolutie, pe vremea cind istoria religiei nu era inclusa in programa scolara. Capitolul "Invatatura ortodoxa" este redactat intr-un limbaj accesibil si prezinta conceptele esentiale: Crezul, Sfintele Taine, Sfinta Liturghie. Pentru termenii necunoscuti se ofera un dictionar. In cazul in care nu regasiti un termen in dictionar, aveti la dispozitie un formular prin care puteti cere explicatii suplimentare. Printr-un alt formular puteti sa trimiteti sugestii "preotului Bogdan", administratorul site-ului. Micile pacate ale site-ului Cu toate ca site-ul aloca un spatiu larg discutiei despre ecumenism, am observat ca, pe alocuri, tonul anumitor articole de pe site este partinitor. Se vorbeste adesea despre "problemele dificile si grave care confrunta crestinismul apusean contemporan". In capitolul "Formarea poporului roman crestin ortodox" se afirma: "Latinitatea a fost stimulentul energiei noastre etnice, caruia ii datoram puterea de supravietuire in lupta cu cele mai potrivnice vicisitudini ale istoriei, capacitatea noastra de rezistenta, vointa de libertate si de unitate, minunata noastra renastere spirituala din veacurile mai noi, nazuinta noastra perpetua spre progres". Si aproape nici un cuvint despre influentele slave si bizantine. In capitolul "Educatia moral-crestina a tineretului" se afirma: "Educatia sexuala care se preda in unele tari in mod iresponsabil, pina si copiilor, nu va duce la eliberarea omului de nevroze, ci va adinci criza spirituala si morala a lumii contemporane". In ciuda acestor probleme, faptul ca BOR este prezenta pe Internet ne-a reamintit ca, in definitiv, Biblia este cartea cu cel mai mare numar de exemplare tiparite vreodata. Urmarirea generala continua pe web Un copil cu un dezvoltat simt civic a realizat o versiune online a emisiunilor TV "Urmarire generala" si "Brigada mobila" In momentul de fata, pe site-ul www.cops.go.ro se gasesc peste 420 de fise personale, cuprinzind fotografii si diverse informatii despre raufacatori. Saptaminal, site-ul se imbogateste cu circa opt pina la douazeci de noi fise. Fotografiile sint, in cea mai mare parte, stop-cadre din emisiunile TV de profil. Infractorii sint aranjati in functie de fapta comisa: omoruri, tilharii, inselaciuni etc. O sectiune complet diferita este dedicata infractorilor arestati, dar repusi in libertate din lipsa de probe. Ati fost buzunarit pe strada si hotul a scapat? Daca e recidivist, s-ar putea sa-l vedeti pe Internet! Administratorul site-ului a avut grija sa-si doteze site-ul si cu o sectiune dedicata eventualelor erori judiciare. In plus, pe site gasiti statistici furnizate de politie, precum si o bogata colectie de interviuri cu politisti, culese de prin ziare. La drept vorbind, vizitatorii nu pot decit banui ca este vorba despre un copil. Si aceasta fiindca textele de pe site sufera de mari probleme gramaticale. Multe cuvinte sint articulate gresit, exista dezacorduri intre subiect si predicat. Designul paginii nu este tocmai o opera de arta. Autorul, care si-a luat pseudonimul Hunter, nu a putut fi contactat - probabil, a dorit ca identitatea lui sa ramina necunoscuta. ënsa ideea site-ului sau este excelenta. Politia romana ar putea lua exemplu. Si, eventual, ar putea sa-i ofere sprijin. Cele mai utile site-uri (3) Omul conectat la Internet are acces la o seama de unelte care, in scurt timp, ii devin indispensabile. Site-urile urmatoare sint intr-atit de utile incit va recomandam sa decupati aceasta lista si sa o pastrati la indemina. shortnews.com Un serviciu de stiri cu ajutorul caruia puteti ramine la curent cu actualitatile chiar si atunci cind sinteti in criza de timp. Toate stirile zilei, in maximum doua fraze. Mai bine decit sa nu fiti informati deloc. allthetests.com Un director asemanator cu Yahoo, doar ca site-urile inscrise aici au legatura cu diverse teste care urmaresc sa va masoare puterile. Aici gasiti teste de inteligenta, de personalitate, de aptitudini, precum si diverse teste numai bune de folosit pe post de jocuri de societate. In plus, mai exista o colectie de link-uri catre cursuri si examene on-line, dintre care unele va elibereaza diplome recunoscute international. SYMBOLS.com Acest site contine mai bine de 2.500 de semne, aranjate in 54 de categorii, in functie de caracteristicile lor grafice. I De la ideograme scrijelite pe dintii mamutilor de oameni de Cro-Magnon, pina la graffiti-urile de pe peretii statiilor de metrou. copseek.com Un cuprinzator site cu informatii despre lege si ordine. Aici invatati cum ar trebui sa procedati pentru a acorda primul-ajutor victimei unei agresiuni sau a o ajuta sa depaseasca socul psihologic. Aici aflati unde puteti reclama site-urile pedofililor. Tot aici puteti afla ce zic legile internationale despre o anumita fapta. De vizitat mai ales inainte de a pleca peste hotare. Stiati, bunaoara, ca in Singapore mestecarea gumei pe strada este ilegala? cinemagia.ro Un site romanesc foarte aratos, care va spune cu mare precizie ce filme de cinema ruleaza in Bucuresti. Sint oferite si titlurile originale, in limba engleza. www.10.am Un motor care monitorizeaza citeva sute de site-uri de stiri din domeniul IT. De indata ce a aparut pe un site o stire, pe www.10.am va aparea automat o trimitere catre respectivul articol. Daca sinteti pasionat de computere, nu mai trebuie sa faceti zilnic turul site-urilor de stiri: 10.am e prima oprire. Puteti sorta stirile nu doar dupa subiect, ci si dupa perioada in care au aparut. Aici sintagma "stire de ultima ora" nu e niciodata o figura de stil. Internet prin lege in Uniunea Europeana Ministrii telecomunicatiilor din statele Uniunii Europene au facut public saptamina trecuta un plan de garantare a accesului la Internet pentru fiecare cetatean al Europei, relateaza Reuters. Ministrul suedez, Bjorn Rosengren, a precizat: "Conform actului, statele membre UE se obliga sa asigure acces la Internet atit pentru locuitorii din zone geografice greu accesibile, cit si pentru cei din paturile sociale mai putin favorizate". Planul lasa la latitudinea fiecarui stat european modalitatea prin care vor fi stimulati si recompensati material furnizorii de servicii de Internet pentru efortul suplimentar cerut de noua reglementare. Adoptarea acestui act va presupune ca si Romania sa se conformeze, mai devreme sau mai tirziu, in vederea integrarii europene. Sinii lui, mai frumosi ca sinii ei! Mare surpriza simbata seara la "Surprize, surprize!": Dana International, o evreica superba, care pina acum citiva ani era un evreu dragut, dar putin efeminat. Publicul romanesc - tolerant, cum il stim. Chiar daca Dana e un fel de femeia cu barba de la Mosii de altadata, e talentata, e frumoasa, asa ca de ce sa n-o aplaude? Mai ales cind, in focul actului artistic - cinta "Diva", melodia care a facut-o mai cunoscuta chiar decit statutul de transsexual - Danei i-a cazut breteluta si i s-a vazut, in toata splendoarea, un sin perfect. Admirind perfectiunea formelor Danei, nu m-am putut impiedica sa ma gindesc la... Daniela Györfi, tot Dana, dar numai pentru prieteni. Ce inseamna, ma gindeam eu, sa fii dintr-o tara tratata, deocamdata, neprietenos de Uniunea Europeana si FMI! Nici sinii nu ies cum trebuie. Pai, sa-i iasa lui sini mai frumosi decit ei? Nu e cinstit. Dar se pare ca e mult mai ieftin. In cazul ei. Si mai neplacut. Tot in cazul ei, al Danielei Györfi. Pentru ca nici acum, dupa aproape un an, lumea n-a uitat fotografiile din "Playboy". Pacat ca n-a venit Dana International mai devreme cu vreo doi ani, ar fi luat si Dana noastra adresa medicului sau macar ar fi capatat un sfat - doua, sa stie si ea ce sini sa ceara. Ca ce-a iesit sigur nu si-a dorit! Ora 20.00, la HBO, "Un loc indepartat" Izolati in inima continentului african, Nonnie Parker (Reese Witherspoon) si prietenul ei, Harry Winslow (Ethan Randall), ramin orfani, la numai 14 ani, dupa ce parintii lor sint ucisi intr-un atac al braconierilor. Singurii martori ai crimei, cei doi trebuie sa incerce sa-l gaseasca pe unicul om care-i poate ajuta, colonelul Mopani Theron (Maximilian Schell), un celebru vinator devenit seful echipei antibraconaj. Inarmati doar cu hotarire si curaj si ajutati de un bastinas, Xhabbo, cei doi pornesc intr-o extraordinara calatorie de peste 1.500 km, in care trebuie sa traverseze deloc ospitalierul desert Kalahari. Hotariti sa invinga, in ciuda tuturor pericolelor, si sa ajunga la destinatie, cei trei prieteni isi descopera puteri nebanuite, iar calatoria lor va fi o lectie despre legaturile strinse dintre om si natura. Un film de aventuri din 1993, pentru care a subscris un actor venerabil (este vorba de Maximilian Schell), premiat cu Oscar si nominalizat la premiile academiei de alte doua ori. ( C.P. ) Asta-seara, pe Romania 1, un nou serial de comedie: "Geena Davies" cu... Geena Davies Fermecatoarea Geena Davies tine in spate, de una singura, un intreg serial (20 de episoade x 30 minute), din care puteti urmari, in aceasta seara, episodul-pilot. Este o comedie spumoasa, de vara, programata la ora 22.20, asadar pe un tronson orar specific vacantei. Teddie Cochran este o femeie cum multe dintre reprezentantele sexului frumos si-ar dori sa fie: frumoasa, cu succes, realizata. Dar... ii lipseste un iubit. Dupa cautari asidue, il gaseste, in sfirsit, in persoana lui Max, un tip linistit si dragut, insa cu niste lipsuri. Adica plusuri: cei doi copii zvapaiati ai lui, Eliza si Carter. Teddie se intilneste cu Max de doar sase ori si... iat-o brusc mama! Oare va reusi isteata Teddie sa intretina o relatie "calduroasa" cu Max, tinind piept trasnailor celor doi copii? O productie SUA 2000. Regia, Andy Cadiff. Cu: Geena Davies, Peter Horton. CLAUDIA DABOVEANU Emanuel Isopescu, indragostit de o ziarista! La aniversarea zilei de nastere a actorului si patronului de agentie de manechine Costin Marculescu, ce a avut loc pe 29 iunie - la restaurantul Laguna Blue si-a facut aparitia un cuplu nou pentru viata mondena a Capitalei: Dana Dorian, jurnalista la un cotidian central, si Emanuel Isopescu, realizator al emisiunii Urmarire generala", de la PRO TV. Cei doi se comportau ca doi porumbei si-au stat nedespartiti toata seara. Se vedea de la o posta ca dragostea mare nu tine cont de virsta, avind in vedere ca Dana este cu mai bine de 20 de ani mai tinara. Cei doi amorezi sint impreuna de citeva saptamini. Nici unul, nici celalalt nu a prea avut noroc in dragoste: Dana a avut parte de doua casnicii esuate, cea de-a doua cu fostul ei profesor de teatru, actorul si regizorul Liviu Pancu, iar Emanuel s-a despartit de putina vreme de Alina Nicolae, producator al emisiunii Neata, de la Antena 1, cu care a convietuit vreme de opt ani. Cei doi protagonisti ai frumoasei povesti de dragoste locuiesc acum impreuna. Contactat de noi, Emanuel Isopescu nu a dorit sa comenteze nimic referitor la acest subiect. Nu-mi place sa-mi expun viata privata prin ziare", ne-a marturisit el. Iar Dana Dorian ne-a dat un raspuns ambiguu: Emanuel Isopescu este un barbat impunator si fermecator indiferent daca-i pe sticla sau la o cafea. ANCA NICOLEANU Bila alba/Bila neagra Profesorii de istorie din Republica Moldova Peste 500 de profesori de istorie din Rapublica Moldova au protestat duminica, la Chisinau, fata de intentia autoritatilor comuniste de a introduce studiul "Istoriei Moldovei" in locul "Istoriei Romanilor". Profesorii au cerut presedintelui Voronin si guvernului republicii sa nu modifice programa scolara si sa inceteze campania de denigrare a "Istoriei Romanilor". Cel insarcinat sa redacteze noul manual de istorie este academicianul Vladimir Tarnov, promotor al "teoriei moldovenismului", de inspiratie sovietica. Atitudinea profesorilor moldoveni, cu atit mai laudabila cu cit climatul democratic de dincolo de Prut se deterioreaza continuu, poate reprezenta un semn ca romanismul nu s-a pierdut cu totul in Basarabia. Comisia SRI, aripa PSD-PRM Parlamentarii PSD si PRM din comisia SRI au adoptat ieri o propunere de amendare a legii accesului la dosare, potrivit careia activitatea preotilor in slujba politiei politice comuniste ar urma sa ramina secreta. Deputatul PRM Daniela Buruiana, a argumentat decizia prin faptul ca Biserica este o institutie in care "populatia are mare incredere". Decizia Comisiei SRI vine sa confirme informatiile potrivit carora ierarhii ortodocsi recurg la presiuni menite a opri dezvaluirile privind colaborarea cu Securitatea a unor reprezentanti ai clerului. Decizia mai confirma si altceva: ca PSD are o fata pentru exterior, pe care o mai infrumuseteaza din cind in cind cu putin UDMR, in timp ce, in interior, continua sa-si faca jocurile cu partidul lui Vadim Tudor. Muscata de ochi de un Pitbull O femeie in virsta de 51 de ani a ajuns la Spitalul de Urgenta Floreasca, dupa ce a fost muscata de fata de un ciine rasa Pitbull. Duminica seara, Gabriela Barbu a facut o vizita unei vecine, in strada Gheorghe Raduta (sector 2), pentru a discuta problema lipsei de apa pe acea strada. "Cele zece case de pe strada nu au apa si am fost la vecina mea, Ileana Biru, ca sa facem un nou memoriu catre primarie pentru a rezolva problema asta. Dupa ce am discutat, ciinele fiicei vecinei, Margareta Tudorache, s-a repezit din senin, fara motiv, la mine si m-a muscat intii de ochiul sting, apoi de obraji. M-am luptat cu el citva timp, caci stapinii ciinelui, Margareta si sotul ei, Stefan, nu s-au grabit sa-l ia de pe mine!", ne-a povestit Gabriela Barbu. In timp ce siroaie de singe se scurgeau de pe fata, sotii Tudorache au dus-o la Spitalul de Urgente Oftalmologice, unde au lasat-o in grija medicilor. De aici, femeia a dat telefon la Salvare, pentru ca trebuia transportata la Spitalul de Urgenta. "Am vazut ca trecuse mai bine de o ora si masina Salvarii intirzia sa apara. Eram disperata, plina de singe si nu aveam cum sa ajung la Urgenta. Intr-un final, un necunoscut, un domn, s-a oferit sa ma transporte cu masina personala", a mai spus Gabriela Barbu. Ea se simte acum foarte rau. Are dureri mari, ii este rau si a avut varsaturi toata ziua. Este ingrijorata si de mama sa, impreuna cu care locuieste pe Strada Gheorghe Raduta. Acum ea este internata la Sectia de Chirurgie Plastica a Spitalului de Urgenta si a fost operata deja, in cursul noptii de duminica spre luni, de dr. Stana si dr. Adrian Munteanu. Nu se stie cit va mai sta in spital. "Imi doresc cel mai mult sa ma fac bine repede. Stapinii ciinelui nu s-au preocupat de starea mea prea mult. Nu m-am hotarit daca ii dau in judecata sau nu. Daca vor fi in continuare nepasatori, probabil ca ii voi actiona in justitie", a adaugat Gabriela Barbu. TATIANA DABIJA Andreea a ramas orfana cu cinci ore inainte de bac "Gigi a suferit un preinfarct cind Andreea a plecat de acasa", sustine Sandel Balan, tatal celeilalte Andreea Gheorghe Antonescu, tatal Andreei Antonescu, fosta componenta a grupului Andre, a murit ieri dimineata, in jurul orei 4.00, in apartamentul sau din Galati. Gheorghe Antonescu avea 44 de ani si suferise un preinfarct anul trecut. La citva timp dupa scandalul provocat de plecarea de acasa a Andreei, tatal si fiica se impacasera. Andreea a declarat atunci ca unul dintre motivele pentru care s-a impacat cu tatal sau a fost faptul ca acesta suferea de inima. Venise de la concertul fiului Gheorghe Antonescu plecase duminica, impreuna cu fiul sau, Razvan, la Constanta, unde baiatul, care face parte din grupul Giglio, a sustinut un concert la Radio Vacanta. La intoarcere, Gheorghe Antonescu s-a plins ca nu se simte bine, ca ar avea un junghi in zona inimii. El a pus durerea pe seama aerului conditionat si a refuzat sa se duca la medic, desi stia ca are probleme cardiace. Duminca seara, Gheorghe Antonescu a ajuns la Galati. Ajuns acasa, barbatul a dorit sa doarma singur, in bucatarie, pentru ca nu se simtea prea bine si nu voia sa deranjeze somnul celorlalti. Mioara Antonescu spune ca, pe la 3 dimineata, a auzit zgomote. S-a trezit si si-a gasit sotul chinuit de durere, sprijinit de perete. S-a speriat si s-a dus la vecini pentru a cere ajutor. "L-am vazut pe Gigi sprijinit de perete, in hol. Avea spume la gura. Am anuntat Salvarea. Am incercat sa-l resuscitez pina sa vina ambulanta, dar n-am reusit. Cei de la Ambulanta au venit foarte repede, dupa citeva minute, dar nu au avut ce sa-i mai faca. Gigi a murit", ne-a declarat un vecin, Laurentiu Chiper. Gheorghe Antonescu a fost transportat ieri dimineata, la Morga Spitalului Judetean Galati, pentru efectuarea autopsiei. Medicii legisti au spus ca moartea a fost cauzata de un infarct miocardic. Toata familia Antonescu era indoliata si indurerata. Nimeni nu se asteptase ca Gheorghe Antonescu sa moara. Mioara Antonescu ne-a declarat ca sotul ei acuza dureri in zona inimii de circa trei luni, dar ca niciodata nu gasea vreme sa mearga la medic. Grupul Andre a fost un vis frumos care s-a sfirsit urit Gheorghe Antonescu a fost un om foarte activ. Inca de cind Andreea avea doar citiva ani, el s-a zbatut pentru a-i face fetei o cariera muzicala. Cit a fost impresarul fiicei sale, Gigi Antonescu a trait intr-un stres continuu, ocupindu-se de spectacole si contracte. Cind Andreea a cunoscut succesul cu grupul Andre, Gigi Antonescu ne declara ca se simte coplesit de tot ce se intimpla in jurul sau: "Desi am visat in toti anii acestia ca Andreea sa ajunga aici, acum parca nu-mi vine sa cred ce se intimpla". Pentru Gigi Antonescu, succesul fiicei sale a fost un vis frumos. Un vis care avea sa se sfirseasca urit. Andreea a plecat de acasa anul trecut, renuntind la serviciile de impresariat ale tatalui ei. Scandalul a fost indelung mediatizat. Impacarea dintre tata si fiica avea sa vina insa curind, desi tatal si fiica isi aruncasera cuvinte grele. Andreea a declarat atunci ca unul dintre motivele pentru care s-a impacat cu tatal sau a fost acela ca el sufera de inima si ca nu vrea sa ii provoace necazuri. Andreea a renuntat insa definitiv la serviciile de impresariat ale lui Gigi Antonescu, dorind sa aiba independenta financiara. Barbatul a vazut atunci un talent muzical in fiul sau, Razvan, si s-a hotarit sa ii construiasca baiatului o cariera de succes in show-biz. Asa a aparut grupul Giglio, Gigi Antonescu reluind viata de dinainte: turnee, contracte, spectacole. Gigi Antonescu iubea lumea spectacolelor, si, desi era inginer de profesie, a descoperit ca meseria de impresar i se potriveste ca o manusa. Inima sa a cedat luni dimineata, pe fondul stresului si al oboselii. Cei din familie ne-au spus ca, duminica seara, Gigi Antonescu si-a sunat toate rudele pentru a le povesti de succesul pe care l-a avut Razvan cu grupul Giglio in concertul de la Radio Vacanta. Andreea Antonescu a aflat vestea mortii tatalui ei luni dimineata, cind se pregatea sa intre la examenul scris de limba si literatura romana de la bacalaureat. A hotarit sa dea totusi examenul. Ea a sosit in Galati ieri dupa-amiaza. Mama Andreei, Mioara Antonescu, ne-a declarat ca sotul ei si-a iubit intotdeauna fiica, in ciuda scandalului iscat intre ei si in ciuda cuvintelor grele pe care si le-au aruncat prin intermediul mass-media. Gheorghe Antonescu va fi inmormintat miercuri, la Galati. ALINA COMSA-DURBACA Andreea Antonescu - scoasa "pe sest" din liceu dupa proba scrisa la limba si literatura romana "Andreea Antonescu a aflat abia dimineata de moartea tatalui ei si a venit la examen foarte afectata. Era palida si foarte trista. Am incurajat-o, si in timp, si-a mai revenit. Cind i-am semnat lucrarea, am vazut ca scrisese deja destul de mult si ca era concentrata asupra subiectelor. Cred ca este o eleva buna si nu va renunta la bacalaureat, dar sfatul meu ar fi sa nu se duca sa-si vada tatal, pentru ca socul ar fi prea puternic", ne-a spus prof. Anca Andrei, presedintele comisiei de limba si litereatura romana de la liceul Iulia Hasdeu. Andreea a ajuns la liceu in jurul orei 8.00, fiind adusa cu masina de mama si de prietenul ei, Iustin. Baiatul si-a parcat masina in fata treptelor liceului si a asteptat terminarea examenului fara sa coboare din masina. Mama lui Iustin, venita cu o alta masina, a vorbit cu ceilalti parinti, iar dupa iesirea primilor elevi a intrat in scoala, desi, in mod normal, acest lucru nu este permis, si a discutat, in repetate rinduri, cu bodyguard-ul de la usa. Mama lui Iustin nu a dorit sa faca nici un fel de comentariu. La fel si colegii Andreei. La ora 13.15, cele doua masini au parasit zona liceului, indreptindu-se spre centrul orasului, semn ca Andreea nu mai era in scoala. Ea fusese scoasa, probabil, pe "sest", cu mult timp in urma, pe o intrare din dos a liceului. IULIANA ANGHEL Mama Andreei ne-a declarat : "Am sunat-o dimineata pe Andreea, eram disperata, imi pare rau ca am sunat-o inainte de examen, dar nu mai stiam ce fac. Andreea a fost soarele lui Gigi, cu toate problemele dintre ei, Gigi a iubit-o intotdeauna. A suferit mult Gigi cind s-a certat cu Andreea. Si acum? Razvan era bucuros ca isi poate si el face tatal fericit, ca avea succes, si tatal lui era mindru de el. Gigi era fericit ca avea doi copii atit de buni si de talentati, era fericit ca Andreea a luat 10 la limba romana, la proba orala, si s-a necajit ca a luat doar 8 la franceza, spunea ca Andreea e prea desteapta sa ia doar 8". Razvan, fiul cel mic al lui Gigi Antonescu, era ieri distrus. Baiatul se afla in stare de soc, nu-i venea sa creada ca tatal sau nu mai este. "Razvan e distrus" - ne-a spus tot Mioara Antonescu. "Era foarte apropiat de tatal sau. Se intelegeau bine. Eu va trebui sa fac ceva, ca Razvan sa mearga mai departe cu grupul sau. Dar Gigi se ocupa de toate, de contracte, de concerte, de bani, nu stiu ce o sa fac singura. A murit cu zile, nu trebuia sa moara. Trebuia sa-l fortez duminica seara sa mearga la doctor. Dar cine a stiut ca e asa de grav?!" Trupul neinsufletit al lui Gheorghe Antonescu a fost depus la Biserica "Sf. Precista" de pe Faleza Dunarii din Galati. ALINA COMSA-DURBACA Sandel Balan (impresar, tatal Andreei Balan) : "Nu mi-a venit sa cred cind am aflat vestea. Chiar vineri m-am intilnit cu el, in Bucuresti, si am stat la discutie o buna bucata de timp. Ieri, la 5 dimineata, Andreea Antonescu a sunat-o pe fiica mea sa o anunte de tragedie. Stiam ca Gigi fusese cu o seara in urma la mare, sa vada daca gaseste un angajament pentru vara asta pentru trupa Giglio, in care cinta fiul sau. Trupa a si cintat in acea seara pe terasa la "Radio Vacanta". Noaptea, la Galati, lui Gigi i s-a facut rau. El a inceput sa aiba probleme cu inima acum citeva luni bune, dupa ce a plecat Andreea, fiica lui, de-acasa. Am inteles ca atunci a suferit si un preinfarct. Repet, nu-mi vine sa cred ca a murit! Noi am ramas amici si dupa destramarea grupului Andr?. Ne lega o veche prietenie. Am facut impreuna facultatea, la Galati, el la Metalurgie, eu la Motoare termice, si armata, la Marina Militara. Era un om de viata. Eu l-am inteles perfect, ca tata. S-a framintat foarte mult si a suferit teribil din pricina Andreei sale. In memoria lui, o sa ma ocup de trupa Giglio si voi incerca sa le gasesc un angajament pe litoral pentru vara asta, asa cum si-a dorit". Gabi Sorescu (impresar, tatal Alinei Sorescu) : "Am ramas mut cind am aflat vestea. Chiar discutasem cu el de curind, sa facem citeva spectacole impreuna, el cu Giglio, eu si Sandel Balan cu Alina Sorescu si Andreea Balan. Era un om extraordinar. Cred ca neintelegerile din familia sa au dus la acest deznodamint tragic. A tinut enorm la fiica sa, Andreea, si a suferit mult pentru ceea ce i-a facut ea." ANCA NICOLEANU Pe scurt Schimbarea sexului, impozitata la Adjud Consilierii locali din oraselul vrincean Adjud au marit, in ultima sedinta de consiliu taxele extrajudiciare de timbru care aduc venituri la bugetul local. Printre cele mai mari taxe se numara cele de schimbare a numelui si a sexului. Astfel, orice persoana din Adjud care intentioneaza sa-si faca operatie de schimbare de sex trebuie sa plateasca autoritatilor locale o taxa de 38.500 de lei. Pina in prezent, in Adjud nu a fost semnalata nici o asemenea cerere. ( S.V. ) George Bush intirzie ecologizarea Botosaniului Modernizarea sistemului de termoficare din municipiul Botosani este intirziata de presedintele Statelor Unite ale Americii, George W. Bush! Denuntarea unilaterala de catre seful de la Casa Alba a Tratatului de la Kyoto i-a determinat pe japonezi sa incetineasca ritmul discutiilor privind posibilitatea unor investitii la Botosani in domeniul termoficarii. Primarul Florin Egner ne-a declarat ca japonezii asteapta sa vada ce atitudine adopta celelalte state in legatura cu gestul presedintelui american. Tratatul de la Kyoto prevedea, printre altele, ca statele puternic industrializate sa realizeze in statele mai putin dezvoltate investitii pentru reducerea nivelului de poluare al aerului, solului si apei. ( C.D. ) Violatorul si-a muscat victima de fund Politistii vilceni l-au retinut ieri dimineata pe Florin Remus Stanca (24 de ani), din Vladesti, pentru ca a violat-o pe Clementina O. (23 de ani), o ruda indepartata a sa. Totul s-a intimplat duminica noaptea, cind cei doi se intorceau de la discoteca. Dupa consumarea violului, timp in care victima a fost strinsa de git cu o curea de pantaloni pentru a nu se misca, fata a vrut sa fuga. In acel moment, Florin Stanca a muscat-o de miini si de fesa stinga, lasindu-i urme vizibile. Clementina a reusit sa fuga, pe jumatate dezbracata. ( M.M. ) Asasinul lui Sasa Disici, hot de masini Raul Opris, considerat ucigasul politistului timisorean Sasa Disici, ar fi furat o masina din Brasov cu doar doua zile inainte de a comite crima in Timisoara. Cel putin aceasta este concluzia unei expertize efectuate la Bucuresti si aduse la cunostinta politistilor brasoveni. ( C.C. ) Elevii din provincie vor la Bucuresti In ultima zi de inscriere la liceu, peste o mie de elevi din provincie au luat pe sus, ieri, Liceul Bulgar din Capitala a declarat Silvia Popescu, presedintele comisiei de inscriere, citata de Mediafax. Potrivit acesteia, aproape 80 la suta din cei care s-au inscris au facut mai multe drumuri in Capitala, din cauza faptului ca fisele de admitere erau incomplete. "Cele mai multe optiuni exprimate de un elev au fost 250, iar minimul a fost de trei, acest ultim caz fiind al elevilor care au optat pentru un liceu adventist. Parintii acestora au spus ca prefera sa-si tina copiii acasa un an decit sa urmeze o alta unitate de invatamint decit cele inscrise pe lista", a precizat Popescu. Elevii vor afla liceul la care au fost acceptati in zilele de 20 sau 21 iulie, urmind ca in perioada 26-28 iulie sa-si depuna dosarele de inscriere la liceele respective. ( I.A. ) Marele cutremur din septembrie 2001 nu va avea loc Un cutremur puternic, cu o magnitudine comparabila cu cea a seismului din martie 77 nu se va produce inainte de 2006. Cercetarile efectuate de specialistii Institutului National de Cercetare Stiintifica pentru Fizica Pamintului arata ca in anul 2006, Romania va intra din nou sub actiunea miscarii microplacii din Marea Neagra, "responsabila" cu cutremurele puternice, de peste 6,7 grade pe Richter, din ultimele doua secole. Tehnologia actuala le permite specialistilor sa "vada" un cutremur cu 19 secunde inaintea producerii lui, timp suficient pentru a opri alimentarea cu gaze naturale si Centrala nucleara de la Cernavoda", a declarat ieri, pentru Mediafax, Gheorghe Marmureanu, directorul institutului. Marmureanu a afirmat ca speculatiile, conform carora eptembrie 2001 este luna in care un sesim catastrofal va zgudui Romania, sint ireale. Acesta a tinut sa precizeze ca seismele cu originea in regiunea Vrancea provoaca pierderi de vieti omenesti sau pagube materiale importante doar daca au peste 7 grade magnitudine pe scara Richter. ( M. B. ) Editia de Transilvania O jumatate de politist corupt Politistii brasoveni au dat ieri "raportul" privind rezultatele obtinute in activitate in primele sase luni ale acestui an, timp in care au fost reclamati la Parchetul Militar 50 de oameni ai legii. "Desi am constatat unele abateri, procurorii militari au dovedit ca 99 a din reclamatiile depuse impotriva politistilor au fost tendentioase", spune colonelul Mircea Bucur. CAMELIA CSIKI Bolnavii de cancer, trimisi acasa Din cauza lipsei de citostatice, multi bolnavi internati la Institutul de Oncologie din Cluj au fost trimisi acasa. "Este pentru prima data de la infiintare cind Institutul se afla intr-o asemenea criza financiara care impiedica achizitionarea de medicamente", a declarat prof. univ. dr. Nicolae Ghilezan, directorul institutului. Din cele 120 de miliarde de lei necesare anual pentru achizitionarea de medicamente si asigurarii hranei bolnavilor, pina in prezent nu au fost primite decit 67,5 miliarde de lei. Starea de saracie in care se zbate spitalul a ajuns sa-si puna amprenta si asupra bolnavilor. Institutul Oncologic din Cluj-Napoca are o capacitate de 512 locuri, care sint ocupate in permanenta, iar zilnic sint tratati peste 200 de bolnavi din toata tara. MIHAI SOICA Monografie in cinci limbi Deoarece construirea unui parc industrial la Jibou prinde contur pe zi ce trece, administratia locala a decis ca un grup de cadre didactice din localitate sa intocmeasca o monografie a orasului in limbile romana, maghiara, engleza, franceza si germana. Pe aproximativ 30 de pagini, trecutul si prezentul Jiboului vor fi prezentate si prin ilustrate color. In prezent, lucrarea inceputa in urma cu doua luni este pe cale de definitivare, urmind ca ea sa mai fie redactata doar in limba germana. CAMELIA BUHASCHI Bomba linga gara Politistii din localitatea Borla (Salaj) au fost sesizati, ieri, despre gasirea unui proiectil neexplodat in albia riului Zalau, in apropierea statiei CFR Borla. Proiectilul, de 150 mm, datind din timpul razboiului, a fost ridicat de o echipa a IPC, urmind a fi distrus. CAMELIA BUHASCHI Injunghiat de Calau Un diferend intre doi tigani, care a avut loc in comuna aradeana Socodor, a fost solutionat cu cutitul. Lucian Calau (20 de ani) a tras duminica dimineata o bauta crunta la birtul din comuna cu cumnatul sau, Nicolae Patcan (30 de ani). Alcoolul i-a dus insa pe cei doi la cearta, apoi la bataie. In conflictul care a urmat, tinarul Calau si-a justificat numele, scotind un cutit cu care l-a injunghiat pe cumnatul sau in zona toracelui. Victima a ajuns la Spitalul Judetean Arad, iar Calau este cercetat pentru ca i-a pus lui Nicolae Patcan viata in pericol. SORIN TROCAN Crima intre frati Duminica seara, pe fondul consumului de alcool, fratii Stefan Bodnar, 23 de ani, si Ioan Nicolae, 27 de ani, din Leordina, Maramures, s-au luat la cearta. Ioan Nicolae i-a aplicat fratelui sau trei lovituri de cutit in abdomen. Stefan a decedat la scurt timp, in urma unor plagi intepate in zona abdominala. ADI RUSU Spinzurata cu un prosop de baie Angelica V., 17 ani, din Buciumi, Maramures, a fost gasita duminica, 1 iulie a.c., de fratele sau, spinzurata cu un prosop de baie, agatat de o grinda in bucataria de vara de la domiciliu. La examinarea cadavrului, medicii legisti nu au gasit urme de violenta. ADI RUSU Misionari tilhariti Casa din Cluj a unei familii de misionari americani a fost jefuita ieri de persoane necunoscute. Furtul a fost reclamat la politie de Davis Daniel Creed, in virsta de 55 de ani, misionar al Asociatiei "Copiii Domnului". El a declarat ca hotii i-au furat o camera video, un aparat de fotografiat, un CD portabil, patru carti de credit si doua pasapoarte turistice. Valoarea prejudiciului se ridica la peste 20 de milioane de lei. MIHAI SOICA "Lacul cu nuferi," adapatoare pentru vaci O specie de nuferi unica in lume este pe cale de disparitie. Arealul rezervatiei in care creste Nymphaea lotus thermalis s-a restrins considerabil in ultimele decenii, din cauza dezinteresului autoritatilor nationale si al celor locale. Edilii comunei Sinmartin, judetul Bihor, in perimetrul careia se afla rezervatia, n-au fost in stare sa construiasca un gard care sa imprejmuiasca zona. Ani intregi, vacile taranilor din localitatile invecinate s-au adapat din "Lacul cu nuferi", au mincat si distrus specia de nuferi din rezervatie. Dupa 15 ani de abandonare totala, Consiliul Judetean Bihor a decis trecerea rezervatiei de nuferi in administrarea Muzeului Tarii Crisurilor din Oradea. "Singurul sprijin financiar pe care legislativul judetean trebuie sa-l acorde de urgenta este cel pentru construirea unui gard care sa imprejmuiasca rezervatia naturala, urmind ca celelalte investitii sa fie suportate de Ministerul Mediului", ne-a spus directorul muzeului, Aurel Chiriac. Broastele din lac cinta si iarna Nymphaea lotus thermalis, specie de nuferi unicat in genofondul mondial, creste in apele calde ale piriului Peta, din statiunea Baile 1 Mai, situata la o distanta de 9 km de Oradea. Nufarul termal a fost descris pentru prima data in anul 1798 de catre botanistul Paul Kitaibel. Potrivit lui, ruda cea mai apropiata a speciei de la Baile 1 Mai se afla in Nil ( Nymphaea lotus Aegyptia). In 1931, nufarul termal din Bihor a fost declarat monument al naturii, iar piriul Peta, rezervatie natural-stiintifica. In rezervatia de nuferi traieste si o specie de peste endemic - rosioara lui Racovita (Scardinius erythrophtalmus Racovitze). Supravietuirea acestor raritati mondiale este insa periclitata de degradarea continua a calitatii apei si de nepasarea autoritatilor locale si judetene. Ca o curiozitate, datorita apei calde, la "Lacul cu nuferi" broastele oracaie chiar si iarna. MIRUNA IONESCU Zidurile cetatii dacice din Covasna, piatra de constructie Din zidurile cetatii dacice din Covasna-Voinesi, datind din mileniul III i.H., sint dislocate bucati de piatra folosite de localnici la temeliile caselor pe care le construiesc. Directorul interimar al Directiei Judetene de Cultura, Culte si Patrimoniu Covasna, Bartok Botond, a declarat ca fiind fasonate, pietrele nu mai necesita prelucrare, fiind asadar ideale, in opinia celor care le-au gasit o noua intrebuintare. Bartok Botond sustine insa ca indolenta acestor oameni pricinuieste mult rau patrimoniului arheologic, in aceasta categorie fiind inclusi si cautatorii de comori care fac sapaturi in zona, in speranta ca se vor imbogati. Cercetarile arheologice facute in zona sub coordonarea Muzeului Carpatilor Rasariteni din Sfintul Gheorghe au stabilit ca cetatea, datind din mileniul III i.H., reprezenta un loc de refugiu pentru un om important din statul dacic, cu functii militare si atributii preotesti. Constiente de faptul ca situl arheologic este deosebit de important pentru cunoasterea civilizatiei dacice din sud-est Transilvaniei, autoritatile au decis sa intensifice controalele in zona pentru a pune capat incursiunilor cautatorilor de comori si dislocarilor de piatra din zidul cetatii dacice. ( A.R. ) Potop in Arad Ploile torentiale din ultimele zile, cu debite de peste 35 de litri pe metrul patrat, au afectat aproape 40 gospodarii, aproape 150 ha teren arabil si mai multe poduri si tronsoane de drum pe raza judetului Arad. Cele mai afectate au fost localitatile Halmagiu, Chisindia, Taut, Dezna. Ieri dimineata, a mai plouat torential la Ineu si Beliu, unde au cazut precipitatii intre 25 si 33 litri pe metrul patrat. In comuna Taut, intr-o jumatate de ora, oamenii s-au trezit cu apa de peste jumatate de metru. Apele au luat animalele, iar taranii s-au luptat cu torentii pentru a mai recupera ceva. Au fost rupti stilpii de inalta tensiune si zeci de porci au fost electrocutati. "A venit apa si mi-a luat gainile si porcii. Din terenul agricol pe care l-am cultivat nu a mai ramas nimic", a declarat Ionel Borza, un taran din Nadas. Cigherul s-a revarsat si a inundat peste 100 de hectare. Peste 10 kilometri de drum au fost distrusi si 4 poduri au fost, pur si simplu, maturate de ape. Primarul comunei Taut, Gheorghe Ples, a declarat ca pagubele sint imense si ca batrinii satului spun ca n-au mai vazut asa inundatii mari. "Nici bunica mea n-a vazut asa ceva. Am crezut ca a venit sfirsitul lumii. Apa mi-a luat tot: vaca, gainile, porcii, mi-a distrus gradina", spune batrina Maria Borza. Primarul Gheorghe Ples intentioneaza sa solicite ajutoare din partea Guvernului Romaniei si, in acest sens, a inceput intocmirea documentatiilor necesare. SORIN TROCAN Nexam Maxi-taxi Transportul local de persoane din Zalau, efectuat prin intermediul masinilor tip maxi-taxi, a fost oprit incepind cu 1 iulie, data la care a expirat contractul incheiat intre Primaria Zalau si Asociatia Maxi-Taxi. La licitatia traseelor care exclud axa centrala a orasului nu s-a prezentat nici una dintre cele doua firme de transport, Pro Maxi-Taxi sau Gold Maxi-Taxi. Reprezentantii maxi-taximetristilor au depus la primarie o adresa prin care si-au manifestat intentia de a organiza un miting de protest pe 2 iulie. CAMELIA BUHASCHI 70 de tone de bere si peste 11 tone de carne Bilantul celor patru zile, cit a durat festivalul "Zilele tirgumuresene", arata ca muresenilor le plac la nebunie micii si berea. In total, au fost vindute peste 65 de tone de bere la halba, trei de bere la sticla, aproape noua tone de mititei, una de cirnati si peste o tona si jumatate de cotlet de porc la gratar. Angajatii firmei de salubritate au adunat pe parcursul celor patru zile peste 120 de metri cubi de deseuri. Spre surprinderea organizatorilor, in acest an, gunoierii nu au mai cules, cu plasele, seringi folosite pentru injectarea drogurilor, ei gasind doar citeva prin ungherele intunecate ale cetatii. DRAGOS BARDOSI Salariatii de la "Stejarul", in strada Cei aproximativ 400 de salariati care au mai ramas la SC Stejarul SA Zalau au iesit, ieri dimineata, in strada, facind un miting de protest in fata Prefecturii Salaj. Grevistii sustin ca motivele actiunii lor sint neplata salariilor din luna aprilie 2001, neplata asigurarilor sociale si situatia incerta cu care se confrunta societatea. In prezent, SC Stejarul SA Zalau risca sa fie executat silit de fosta AVAB, avind o datorie de aproximativ 35 de miliarde de lei. CAMELIA BUHASCHI Datornicii la bugetul local vor fi scutiti de plata majorarilor De la mijlocul lunii iulie, timisorenii care au acumulat sume importante de plata ca majorari la taxe locale neachitate vor fi scutiti de plata lor, cu conditia achitarii debitelor. Administratia locala vine astfel in sprijinul cetatenilor cu resurse financiare modeste, reusind totodata sa adune la buget importante sume de bani. Zilele acestea, pe masa de lucru a Consiliului Local se va afla un proiect de hotarire, adresat in exclusivitate persoanelor fizice platitoare de impozite, chirii si alte taxe locale, prin care rau-platnicii vor fi "felicitati" ca au ajuns in aceasta stare, fiind scutiti de achitarea majorarilor la restantele lor. Hotarirea va intra in vigoare cel mai devreme incepind cu 15 iulie, iar scutirea se va acorda cu conditia achitarii, pina la data de 30 noiembrie, a datoriilor catre primarie care au generat majorari. GEORGETA PETROVICI Polul frigului, fara apa O treime din locuitorii municipiului Miercurea Ciuc au ramas de simbata dimineata fara apa calda. In cazul in care GOSCOM Miercurea Ciuc nu va achita, in citeva zile, catre Romgaz Tirgu-Mures, o parte din datoria de peste 8 miliarde de lei, deconectarea centralelor termice de la gaz va continua, astfel incit saptamina viitoare intreg municipiul ar putea ramine fara apa calda. In conditiile in care in aceasta zona sase luni pe an este frig, majoritatea locatarilor acumuleaza restante de un milion si jumatate de lei lunar la plata facturilor. Din cele 105 asociatii de locatari din oras, doar cinci nu au datorii catre GOSCOM. Masura luata, insa de GOSCOM i-a afectat in egala masura si pe cei care si-au achitat facturile la timp. DOINA TEGLAS Omorita din gelozie Un tinar de 19 de ani din orasul Toplita, Harghita, a injunghiat-o ieri dimineata cu un cutit, pe prietena sa, de 16 ani, eleva in clasa a X-a. Dupa ce a lovit-o, prima data in abdomen, si apoi in carotida, sectionindu-i gitul, tinarul Ilas Gabriel a fugit de la locul faptei. Fata a fost gasita in scara blocului, la scurt timp dupa producerea incidentului, si a decedat in drum spre spital. Seful IPJ Harghita, col. Ioan Negrusa, ne-a declarat ca, din primele cercetari efectuate la fata locului, mobilul crimei pare sa fi fost gelozia. Politistii l-au prins pe tinar la scurt timp dupa ce acesta fugise de la locul crimei si il cerceteaza in stare de retinere pentru comiterea infractiunii de omor. DOINA TEGLAS Administratorul Parchetului Judetean Alba S-a omorit din cauza "balamucului" de la serviciu Trupul neinsufletit al lui Nicolae Miron, fost administrator al Parchetului de pe linga Tribunalul Judetean Alba, va fi condus astazi pe ultimul drum. El si-a pus capat zilelor, la sfirsitul saptaminii trecute, aruncindu-se intr-o fintina de la marginea satului Micesti (localitate suburbana a municipiului Alba-Iulia), unde locuia. Inainte de a recurge la gestul fatal, Nicolae Miron a scris familiei o scrisoare de adio, in care isi motiva sinuciderea prin faptul ca nu a mai rezistat stresului de la locul de munca. Un om ireprosabil Nicolae Miron era inginer si a indeplinit functia de administrator la Parchetul de pe linga Tribunalul Judetean Alba din anul 1994. "In ultima perioada se schimbase mult, era mult mai tacut decit de obicei. Cu toate acestea, nimeni nu se astepta ca Miron sa-si puna capat zilelor. El a plecat vineri dupa-amiaza de acasa, cu masina, spunind ca merge sa-si ia sotia de la serviciu, din Alba-Iulia, si sa-si cumpere un pachet de tigari. "Iubitii mei, scriu aceste rinduri cu inima tremurinda de durere, pentru ca ma despart de voi. Va rog sa ma iertati daca v-am gresit cu ceva. Locul de munca a devenit ca la balamuc. Problemele incearca sa se paseze de la un om la altul, profitind de bunatatea unora. Simt ca nu mai pot sa ma concentrez si nu mai pot face fata puterilor pe care le am. Am incercat din tot sufletul sa fiu un om cinstit si corect, dar nu se mai poate. Va rog foarte mult sa ma iertati. Va multumesc ce-ati facut pentru mine si va iubesc. Cu inima strinsa de durere, al vostru, Nicusor". Sinucigasul suferea de episod depresiv major Prim-procurorul Parchetului de pe linga Tribunalul Judetean Alba, Eugen Fulop, cel care a condus comisia mixta de ancheta care a investigat circumstantele mortii fostului administrator, ne-a declarat: "Regretam cele intimplate si ne pare rau pentru colegul nostru, care a avut o soarta nefericita. Din cercetari si din concluziile medico-legale a rezultat ca moartea lui Miron Nicolae s-a datorat asfixiei mecanice prin inec, la un bolnav cu psihoza depresiva. Legat de aceasta boala psihica, pot sa spun ca colegul nostru a fost internat la Spitalul de Neuro-psihiatrie din Alba-Iulia, Sectia Psihiatrie, in intervalul 5-18.06.2001, data la care a fost externat, intr-adevar, cu diagnosticul distimie. Am contactat insa medicul curant si, din discutia purtata cu acesta, am aflat ca diagnosticul corect ar fi fost episod depresiv major, instalat la inceputul anului 2001, care a debutat cu o tulburare depresiva recurenta, afectiune care poate duce la suicid. Intr-adevar, si colegii mei din unitate, precum si eu personal am remarcat, inca din ianuarie 2001, un comportament oarecum nefiresc al colegului nostru, concretizat printr-o lipsa de interes fata de realitatea inconjuratoare si activitatea sa curenta. Imi amintesc ca l-am chestionat cu privire la acest comportament si mi-a relatat ca urmeaza un tratament, fara a-mi oferi insa amanunte, situatie in care i-am recomandat sa consulte un specialist. Am remarcat ca a dat curs acestei recomandari si, la inceputul lunii iunie 2001, mi-a cerut acordul pentru a merge la un consult psihiatric, dupa care mi-a comunicat ca s-a internat pentru tratament, la data la care a fost gasit decedat fiind in concediu medical". LUCIAN DOBRATER Ca sa scape de puscarie, o hoata a facut de fiecare data cite un copil Mama, cu un scop precis Timp de zece ani, o femeie a reusit sa insele sute de oradeni. Ea a fost prinsa de vreo cinci ori si de fiecare data a scapat, ori pentru ca era insarcinata, ori pentru ca avea copil mic in intretinere. Maria Irene Cuc (33 de ani) are cinci copii minori. Cel mai mic are abia doua luni. Toti copiii au fost facuti pentru ca mama sa scape de puscarie, spun politistii, care adauga ca Maria Cuc este cea mai mare escroaca din Bihor. "De zece ani incoace, a furat si inselat sute de oameni, in special batrini, fara ca cineva sa-i poata face ceva", afirma surse din IPJ Bihor. La inceputul "carierei", Maria Cuc umbla pe la casele oamenilor, pretextind ca e functionara la Primaria din Oradea. Cauta batrini, in general trecuti de 70 de ani si cu pensii mici. Le promitea scutiri de impozite sau de diverse taxe si obtinerea de ajutoare sociale. Dupa ce isi spunea povestea cu primaria, le solicita batrinilor sa-i aduca buletinul de identitate si ultimul cupon de pensie. Femeia observa de unde scot batrinii actele si agoniseala, apoi cerea un pahar cu apa, timp in care opera in dulapurile oamenilor si le sustragea banii. De regula, fura bani, cecuri si certificate de depozit. Citiva ani mai tirziu, hoata s-a perfectionat in meserie. Pretexta ca lucreaza la Renel, si vrea sa citeasca contorul. La cerea proprietarilor sume mici (10.000 - 20.000 lei), motivind diferente de plata la citirea contorului. Primea maruntisul, cerea un pahar cu apa, si in timp ce gazda era plecata, actiona in locul de unde vazuse ca a fost scos "maruntisul". Potrivit reclamatiilor depuse la Politia Municipiului Oradea, cea mai mica suma furata de Maria Irene Cuc a fost de 200.000 lei, iar cea mai mare - de 21 de milioane de lei. Politistii spun ca hoata circula numai cu taxiul si isi lasa cite un copil sugar in masina, cit timp opereaza in locuintele oamenilor. Se imbraca curat, dar nu foarte elegant si pare manierata. Are 1,65 m inaltime, par negru natural, putin ondulat, tuns scurt, si e cautata de politie. MIRUNA IONESCU Asasinul lui Sasa Disici, hot de masini Raul Opris, considerat ucigasul politistului timisorean Sasa Disici, ar fi furat o masina din Brasov cu doar doua zile inainte de a comite crima in Timisoara. Cel putin aceasta este concluzia unei expertize efectuate la Bucuresti si aduse la cunostinta politistilor brasoveni de la Serviciul Judiciar. Potrivit expertizei, la 1 martie 2001, Octavian Raul Opris s-a intilnit in Brasov cu citiva membri ai lumii interlope brasovene, dupa care a furat un Jeep Grand Cherokee, inmatriculat in Kuweit, apartinind unui om de afaceri local. Masina a fost gasita pe 3 martie - ziua in care a fost omorit Disici - abandonata pe o strada din Timisoara, aproape de locuinta lui Opris. Politistii cred ca Opris a furat masina doar pentru a ajunge cu ea in Timisoara. Din Jeep lipseau doua relee, unul de pornire si unul de iluminare, pe care, politistii spun ca le-au gasit la domiciliul lui Opris intr-o borseta. Acum, politistii brasoveni au inceput sa verifice daca Octavian Raul Opris, nu a mai furat si alte masini din Brasov, mai ales ca venea des prin zona, tatal lui fiind nascut in orasul Victora, din judetul Brasov. CAMELIA CSIKI [39][pl.dll?rid=expresro] 