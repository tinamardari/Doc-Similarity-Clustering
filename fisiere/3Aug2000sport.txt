 Federatia isi da cu stingul in dreptul Kassai il contrazice pe Nasu': Chivulete nu mai este suspendat! Adalbert Kassai, secretarul general al FRF, a declarat ieri ca Florin Chivulete, oficialul acuzat de implicare in scandalul "fete pentru arbitri" izbucnit inaintea meciului Ceahlaul-Austria Viena, nu este suspendat. Anuntul anuleaza cele afirmate de Mircea Sandu, presedintele FRF, cu numai citeva zile inainte, atunci cind presa a fost informata ca "arbitrul Chivulete va fi retinut de la delegari pina la rezultatele oficiale ale anchetei declansate de UEFA". Secretarul general al federatiei a oferit, apoi, noi informatii despre scandalul izbucnit la meciul din Cupa UEFA Intertoto, cind arbitrii francezi au reclamat ca li s-ar fi propus dame de consumatie. "Pina acum, n-am primit nimic de la UEFA. Clubul a fost instiintat, in schimb, ca va fi anchetat de un delegat al forului european, care va veni special la fata locului", a declarat Kassai. Oficialul roman crede ca la mijloc sint multe lucruri neclare, iar modul in care au procedat francezii nu este regulamentar: "A doua zi, la sedinta tehnica, delegatul oficial al UEFA la meci nu a fost instiintat de arbitri despre presupusul incident, asa cum ar fi fost corect. Abia seara sau la plecare, pe aeroport, l-au anuntat francezii pe observator. Delegatul, cu care am fost coleg la Comisia Tehnica a UEFA, mi-a transmis ca ii pare rau de cele intimplate si ca el a aflat abia pe aeroport despre ce este vorba". La conducatorul FRF au ajuns informatii importante, care-l incrimineaza si mai tare pe Florin Chivulete, arbitrul roman care la meciul respectiv a fost insotitorul brigazii straine: "Se pare ca unul dintre asistenti a scris in raport ca li s-ar fi facut o propunere in acest sens de catre arbitrul insotitor. Daca lucrurile stau asa, atunci lucrurile sint foarte grave". Kassai a mentionat, insa, ca francezii n-au urmat litera regulamentului: "Daca problema era tratata serios, atunci trebuia instiintat observatorul pentru a culege niste date. Brigada de arbitri n-a procedat regulamentar. Erau sase ore, pina la inceperea meciului, cind se puteau analiza problemele aparute". MATEI UDREA Chiar daca Blue Wings Samsung ameninta cu suspendarea, Ionut Lutu a fugit din Coreea si toaca mii de dolari la Neptun Ionut Lutu a semnat, iarna trecuta, un contract pe patru ani cu echipa Blue Wings Samsung Suwon. Dupa nici sase luni, mijlocasul pentru care Steaua a primit 1.200.000 de dolari a fugit de la campioana en-titre a Coreii de Sud. Neputindu-se adapta conditiilor de acolo, Lutu a prins rareori primul "unsprezece". Saptamina trecuta, a mers la Ambasada Romaniei din Seul si a solicitat eliberarea unui act de identitate, declarindu-si pasaportul pierdut. Intrat in posesia actului necesar, Lutu s-a urcat in primul avion si a aterizat la Otopeni, de unde a plecat direct spre orasul natal, Slatina. Ieri dimineata, la firma ISM, cea care reprezinta interesele fotbalistului, a sosit un fax in care conducerea clubului coreean solicita imperativ ca Lutu sa se intoarca cel mai tirziu astazi la Seul. In caz contrar, Blue Wings Samsung il va suspenda pina la expirarea contractului. "As da zile de la mineee..." Lui Ionut Lutu nu-i pasa insa de consecinte, zilele acestea el petrecind nebuneste la Neptun, cu un prieten bun, care se recomanda "Piciu' din Mangalia". In statiunea pe a carei artera principala marcile de masini romanesti sint mai rare decit terasele, Lutu este fascinat de frumusetile care misuna nonstop in jurul hotelului "Panoramic", unde s-a instalat de trei zile. El spune ca nu se mai intoarce in ruptul capului in Coreea si ca ar dori sa evolueze la Steaua sau la Universitatea Craiova. La Blue Wings a cistigat pina acum vreo 100.000 de dolari, din care mai are jumatate. Dar ce mai coteaza banii, cind din fiecare restaurant se aude obsedant "As da zile de la mine", unul dintre cintecele preferate ale fotbalistului asemuit cindva cu Gica Hagi! (O.F, A.H) Oliveira revine la conducerea nationalei Portugaliei Antrenorul Antonio Oliveira, in virsta de 48 de ani, a fost numit selectioner al nationalei portugheze de fotbal. El ii succede lui Humberto Coelho care, dupa semifinala pierduta in fata Frantei la EURO 2000, si-a prezentat demisia. Anuntul a fost facut marti seara de presedintele Federatiei Portugheze de Fotbal, Gilberto Madail. Pentru Oliveira, care a activat ca jucator la FC Porto si Sporting Lisabona, numirea in postul de selectioner nu reprezinta o noutate, el indeplinind aceasta functie si in perioada septembrie 1994 - iunie 1996. Contractul sau se intinde pe o perioada de doi ani, avind ca obiectiv calificarea lusitanilor la turneul final al CM 2002, care se va disputa in Japonia si Coreea de Sud. (H.H.) Florin Raducioiu ramine la Brescia Florin Raducioiu a confirmat evolutia ascendenta pe care s-a inscris de la inceputul pregatirilor cu un nou gol, reusit marti in partida amicala pe care Brescia a cistigat-o cu 2-0 in fata grecilor de la Kalamata. In absenta atacantilor titulari, Hubner si Turkylmaz, ambii accidentati, fotbalistul roman a intrat pe teren din primul minut. Raducioiu a onorat increderea antrenorului Carlo Mazzone, reusind sa deschida scorul in minutul 10, la capatul unei faze la care au mai contribuit Orlandini si Kozminski. Fostul international "tricolor" a fost inlocuit in minutul 58. Desi "rindunelele" au cistigat meciul si s-au prezentat ceva mai bine decit la partidele anterioare, suporterii prezenti la Desenzano i-au huiduit copios atit pe jucatori, cit si pe conducatorii clubului. Evolutiile constant bune si mai ales golurile marcate regulat in partidele de pregatire l-au convins pina la urma, se pare, pe antrenorul Mazzone sa-l pastreze pe Raducioiu in lotul Bresciei, care tocmai a promovat in Serie A. Cotidianul "La Gazzetta dello Sport" a publicat ieri formulele standard ale echipelor din Il Calcio in noul sezon, precum si componenta probabila a loturilor, iar Raducioiu se numara printre cei 24 de fotbalisti cu care Brescia va aborda campionatul. Cel de-al doilea roman care joaca in Il Calcio, ex-dinamovistul Adi Mutu, este vazut de acelasi cotidian ca titular in linia de atac a Veronei, unde va face cuplu cu Adailton. MATEI UDREA 1.000.000 de dolari - drepturi de autor "Romancierul" Maradona sparge piata de carte in Argentina! Cartea autobiografica a fostului star al fotbalului mondial, argentinianul Diego Armando Maradona, se bucura, chiar si cu doua luni inainte de aparitie, de un succes enorm. Dupa cum declara Guillermo Schavelzon, agentul literar al lui Maradona, cererea depaseste de citeva ori tirajul anuntat initial, chiar si in conditiile in care cartea va fi publicata simultan si in Spania, Columbia si Mexic. Acesta este si motivul pentru care Maradona va primi, pina la lansare, un milion de dolari, reprezentind un avans la drepturile de autor, suma care, subliniaza AFP, reprezinta un record in Argentina. Cartea, intitulata "Yo soy el Diego", adica "Eu sint Diego", va avea 320 de pagini si va contine peste 100 de fotografii, in mare parte inedite, infatisindu-l pe Maradona pe toata perioada activitatii fotbalistice, inclusiv in primii ani ai copilariei. Desi poarta semnatura fostului fotbalist, cartea a fost scrisa in realitate de doi jurnalisti sportivi, Ernesto Cherquis Bialo si Daniel Arcucci, ambii efectuind in acest an numeroase calatorii in Cuba, la Havana, pentru a pune la punct ultimele detalii ale proiectului. HORIA HASNAS AC Milan, un dracusor batrin si neputincios AC Milan a avut parte, marti seara, de o trista incheiere a festivitatilor prilejuite de sarbatorirea centenarului clubului lombard. "Rossonerii" au fost umiliti in propriul fief, stadionul "San Siro", in prezenta a 50.000 de fani, de campioana en-titre a Europei, Real Madrid, cu un incredibil 1-5 (0-1). Spaniolii, sositi la Milano fara starurile Figo, Raul si Roberto Carlos, au obtinut prima lor victorie in fata Milanului pe un stadion din Italia prin golurile marcate de Guti (2), Morientes, Eto'o si Rivera, in vreme ce golul de onoare al gazdelor, si acela din penalty, a fost inscris de Sevcenko la scorul de 0-4. Esecul lombarzilor este cu atit mai usturator cu cit antrenorul milanez Alberto Zaccheroni a aruncat in lupta mult mai multe nume grele, Abbiati, Costacurta, Maldini, Albertini, Leonardo, Jose Mari, Sevcenko, fata de omologul sau iberic Vicente del Bosque, ai carui jucatori de marca au fost Ivan Campo, Guti (cel mai bun de pe teren) si Morientes. SILVIU TANASE 