 In timp ce citea mesajul lui Ion Iliescu in fata cursantilor Colegiului National de Aparare, Consilierului prezidential Ioan Talpes i s-a facut rau Consilierul prezidential pe probleme de aparare, Ioan Talpes, a fost pe punctul de a lesina, ieri dimineata, la Cercul Militar National. Lui Talpes i s-a facut rau in timp ce citea, in Sala de Marmura a Cercului Militar National, mesajul adresat de presedintele Ion Iliescu cursantilor din seria a X-a a Colegiului National de Aparare. Consilierul, in virsta de 56 de ani, a fost nevoit sa-si intrerupa brusc discursul si s-a asezat pe canapeaua din spatele microfonului. Pentru ca se simtea din ce in ce mai rau, a fost ajutat sa mearga intr-o camera alaturata, unde a ramas timp de un sfert de ora. Intre timp, a fost contactat medicul militar Serban Radulescu, presedintele Casei de Asigurari de Sanatate a Apararii, Ordinii Publice, Sigurantei Nationale si Autoritatii Judecatoresti, dupa care Talpes a fost dus pe o targa la ambulanta militara sosita de urgenta. Consilierul prezidential a fost internat la Spitalul Elias, in jurul orei 10.40. "Pacientul a avut, la internare, valori tensionale ceva mai mari (15,9) si puls de 90 de batai pe minut. Este in afara oricarui pericol, nu prezinta complicatii, iar starea generala este stabila", a declarat dr. Marian Popescu, medicul de garda la Sectia de Terapie Intensiva a Spitalului Elias. Dr. Popescu a adaugat ca Talpes se afla acum sub tratament, este monitorizat si, probabil, va mai fi tinut in spital una sau doua zile. Cadrele medicale spun ca puseul de hipertensiune suferit de Talpes a aparut ca urmare a suprasolicitarii si stresului din ultimul timp. Consilierului prezidential i se va face un set de analize, pentru ca acesta nu s-a mai prezentat la un control medical de sase ani. In timp ce Talpes a fost transportat la spital, manifestarea de la Cercul Militar National a continuat. Mesajul presedintelui a fost citit de secretarul de stat in MApN, Sorin Encutescu. "In ultima vreme am primit atitea cereri de inscriere la Colegiu, incit am fost nevoit sa intreb daca toti acesti solicitanti vor intr-adevar sa activeze in domeniul politico-militar", a precizat ministrul apararii, Ioan Mircea Pascu. Printre cursantii actualei promotii a Colegiului National de Aparare se afla secretarul de stat in MApN pentru politica de aparare, George Maior, seful de cabinet al ministrului apararii, col. Vasile Enache, gen. div. Apostol Vasile si gen. div. Viorel Barloiu din Statul Major General (SMG), gen. brig. Mugurel Florescu, de la Inspectoratul MApN, gen. div. Tudor Cearapin, seful Jandarmeriei Romane, comandorul ing. Sandu Eftimie de la Departamentul Inzestrari. La ceremonie au mai participat generalul de armata Mihail Popescu, seful SMG, gen. de corp de armata Eugen Badalan, seful Statului Major al Fortelor Terestre (SMFT), gen. de corp de armata Gheorghe Rotaru, seful Directiei de Informatii a Armatei, gen. de armata Nicolae Pastinica, seful Inspectoratului MApN, generalul Virgil Ardelean, seful Directiei de Informatii si Protectie Interna a MI, Ioan Sima, seful Serviciului de Telecomunicatii Speciale (STS). Cursurile celei de-a zecea serii a Colegiului National de Aparare sint urmate de 58 de studenti si se desfasoara in perioada 1 februarie - 13 iulie 2001. ALINA GRIGORE TATIANA DABIJA CRISTIAN OPREA Legea administratiei publice locale agita spiritele Posibilitatea suspendarii primarilor de catre prefecti va fi revizuita Tocmai cind parea ca asperitatile nepoliticoase dintre Traian Basescu si Adrian Nastase se mai atenuasera, iata ca premierul agita din nou spiritele. "Obraznicie" si "text nerusinat" sint cuvinte despre care nu stiam ca exista in vocabularul unui premier "scortos" ca Adrian Nastase. Totusi, ele au fost folosite ieri la adresa Partidului Democrat si, chiar mai direct, la adresa primarului general Traian Basescu, care apreciaza ca un abuz anumite prevederi din Legea administratiei publice locale. Dupa ce acuza PD de "manipulare" si "obraznicie"... Legea administratiei publice locale este in faza de mediere intre cele doua Camere ale Parlamentului si a iscat proteste din cauza unei prevederi care permite prefectilor sa suspende din functie alesii locali, in cazul in care acestia sint pusi sub urmarire penala. Cele mai puternice vociferari au venit din partea PD, aceasta formatiune considerindu-se cea mai expusa riscului de a-si pierde primarul general al Capitalei, si asa inconjurat de sase primari de sector pedeseristi. Primul-ministru a declarat ieri la o teleconferinta cu prefectii ca "supararea extraordinara" a PD reprezinta o "manipulare" si o "obraznicie". Adrian Nastase a spus aceasta facind referire la faptul ca proiectul legii administratiei publice locale a fost initiat de catre reprezentantii PD in legislatura trecuta si a fost acceptat intr-un guvern din care facea parte si Traian Basescu. Ba mai mult, premierul a numit acest proiect "legea Basescu" si a spus ca ea a fost adoptata de Senat pe vremea cind era condus de "cel pe care Traian Basescu doreste sa-l faca presedinte de onoare al PD". Adica de Petre Roman, adaugam noi. Proiectul legii administratiei publice locale a fost adoptat de Senat pe 25 mai 1999. Nastase a afirmat ca acel "text nerusinat" adoptat de Senat era indreptat impotriva primarilor PDSR, cind partidul era in opozitie, si ca acum guvernul va cauta solutii pentru eliminarea sa. ...Nastase cedeaza si modifica legea Un comunicat al guvernului emis ieri arata ca, in Legea administratiei publice locale, suspendarea primarului de catre prefect poate fi dispusa numai pe baza unei solicitari motivate a Parchetului sau a instantei de judecata si daca s-a dispus inceperea urmaririi penale, iar cel in cauza a fost arestat. Executivul considera ca este normal si moral ca un primar arestat sa nu-si mai poata exercita atributiile si precizeaza, conform comunicatului, ca nu intentioneaza sa foloseasca aceasta prevedere in scopuri politice. Premierul le spusese prefectilor sa aplice "modelul democratic" de restructurare adoptat de primarul Capitalei cind a concediat 40 de directori din 46. Totusi, dupa intilnirea pe care PDSR a avut-o ulterior teleconferintei la Cotroceni cu seful statului, Adrian Nastase a declarat ca a cerut Ministerului Administratiei Publice sa pregateasca modificarea Legii administratiei publice locale. NARCISA IORGA Asa sa fie! Guvernul se jura ca nu-i pune bete-n roate lui Mihai Razvan Ungureanu Postul de emisar special al coordonatorului Pactului de Stabilitate nu este atribuit nimanui altcuiva Mihai Razvan Ungureanu este in acest moment emisarul special al coordonatorului Pactului de Stabilitate in Europa de sud-est, Bodo Hombach. Faptul ca a colaborat foarte bine cu coordonatorul Pactului, ca este diplomat de rang inalt si ca provine din cea mai mare tara beneficiara a Pactului de Stabilitate constituie motive pentru care Bodo Hombach l-a ales pe Ungureanu ca reprezentant al sau in regiune. Ungureanu nu este functionar international, deci nu este platit de Comisia Europeana, ci va fi platit de Romania, prin bugetul Ministerului Afacerilor Externe. Ungureanu detine functia de emisar special pe termen nelimitat, ca si predecesorul sau, care era din Macedonia. Colaborarea cu Bodo Hombach se va incheia doar cind acesta nu va mai avea nevoie de Razvan Ungureanu sau cind Ungureanu va dori acest lucru. Proiectul de hotarire de guvern este pe masa ministrului finantelor, spre avizare Fost secretar de stat in MAE, colaborator apropiat al fostului sef al diplomatiei, Andrei Plesu, Mihai Razvan Ungureanu nu mai este in acest moment angajat al ministerului. Pentru a-l putea finanta de la buget, datorita functiei pe care o detine acum, acesta trebuie reincadrat in schema MAE. Ministerul Afacerilor Externe trebuie sa-si modifice din nou schema de organizare, care tocmai fusese ajustata si care prevedea reducerea a cel putin 100 de posturi. Pe linga Ungureanu, mai trebuie incadrat si personalul care-l va ajuta in indeplinirea sarcinilor. De asemenea, trebuie alocat din bugetul MAE o suma (care va fi mai mare de 500 de milioane de lei) destinata deplasarilor pe care Ungureanu le va efectua in regiune alaturi de Bodo Hombach si bazei logistice de care acesta va avea nevoie. Conform declaratiilor directorului general pentru comunicare si imaginea Romaniei din MAE, Carmen Podgoreanu, proiectul de hotarire de guvern in care sint prevazute toate aceste schimbari a fost deja elaborat de catre MAE. Acesta se afla acum pe masa ministrului finantelor, care trebuie sa-si dea avizul. Urmeaza ca saptamina viitoare acesta sa fie luat in discutie de catre guvern. De asemenea, Carmen Podgoreanu ne-a precizat ca ministrul afacerilor externe, Mircea Geoana, l-a sprijinit pe Mihai Razvan Ungureanu pentru obtinerea acestei functii de emisar special si chiar i-a scris coordonatorului Pactului de Stabilitate, Bodo Hombach, pentru a-i arata ca Romania il sustine pe Ungureanu pentru acest post. Astfel, zvonurile ca postul va fi atribuit bulgarilor pentru ca inca nu s-a dat hotarirea de guvern cu pricina sint infirmate. La un pas de declansarea unui scandal diplomatic Faptul ca structura Pactului de Stabilitate nu este atit de cunoscuta in Romania ar fi putut determina un adevarat scandal diplomatic. Si aceasta deoarece o parte a presei din Romania l-a denumit pe Razvan Mihai Ungureanu drept adjunct al lui Bodo Hombach, ceea ce nu este adevarat. Postul de adjunct este detinut de catre americanul Donald Krunch, Mihai Razvan Ungureanu fiind emisar special al lui Bodo Hombach in zona. Ce este Pactul de Stabilitate "Intrat in amortire", dupa cum declara presedintele Adunarii Parlamentare a OSCE, Adrian Severin, Pactul de Stabilitate pentru Europa de sud-est a fost infiintat in contextul crizei din Kosovo, pe 8 aprilie 1999, la initiativa Germaniei. Obiectivul Pactului de Stabilitate este crearea unei zone prospere, caracterizata prin pace si democratie si capabila sa se integreze in structurile euro-atlantice. Tarile care vor da banii in regiune, numite si "tari donatoare", sint statele membre UE, SUA, Canada, Japonia. "Tarile beneficiare" sint cele din Euroa de sud-est, inclusiv Romania. In acest moment se cauta modalitati de revigorare a Pactului de Stabilitate, prin gasirea unor proiecte care urmeaza sa fie finantate. TEODORA GEORGESCU MAE ungar apreciaza drept pozitive primele semne venite de la Guvernul Nastase "In cazul in care partidul lui Vadim Tudor ar avea o influenta reala asupra vietii politice romanesti, sansele de integrare ale Romaniei ar fi compromise pe termen nelimitat", a declarat ministrul de externe al Ungariei, Janos Martonyi, pentru cotidianul "Nepszabadsag". Martonyi a recunoscut ca in timpul alegerilor, din cauza cotei ridicate a PRM, "ne-am temut (n.r. - autoritatile ungare) pentru soarta comunitatii maghiare, dar si pentru soarta Romaniei". Dupa venirea la putere a guvernului Nastase si dupa ce s-a vazut ca protocolul dintre PDSR si UDMR functioneaza, guvernul de la Budapesta s-a linistit. "Primele semne primite din partea noului guvern din Romania ne arata insa ca nu avem de ce sa ne temem", a declarat Martonyi. Totusi, seful diplomatiei ungare a precizat ca "principala intrebare care se ridica in acest moment este cum vor fi traduse in realitate doleantele UDMR". In ceea ce priveste eliminarea Romaniei de pe lista neagra a vizelor, Martonyi a precizat ca Ungaria ar vrea ca acest lucru sa se intimple cit mai repede. "Cred ca autoritatile UE vor renunta la sistemul de vize fata de Romania inainte ca Ungaria sa devina membru UE". Doleantele oficiale ale Ungariei catre Romania "Pe planul relatiilor bilaterale avem o lista de 15-20 de puncte. Speram ca vom putea conlucra pe planul infrastructurii, al protectiei mediului, respectiv pe planul relatiilor economice", a declarat ministrul ungar de externe. El a subliniat faptul ca "vom acorda o importanta deosebita problemei retrocedarii imobilelor bisericesti si comunitare; ne asteptam la infiintarea unei linii de predare independente in limba maghiara la Cluj, in cadrul Universitatii Babes-Bolyai, dar speram totodata ca si universitatea privata maghiara din Ardeal va primi acreditarile necesare". La aceste cerinte se adauga deschiderea de noi puncte de frontiera si construirea caii ferate Timisoara-Seghedin. TEODORA GEORGESCU "Cazul Brumarescu", un precedent periculos Ambitiile imobiliare ale lui Iliescu incep sa afecteze vistieria tarii Inca 14 dosare similare asteapta verdictul Curtii Europene a Drepturilor Omului de la Strasbourg Curtea Europeana a Drepturilor Omului (CEDO) a dat sentinta definitiva in procesul pe care Dan Brumarescu il intentase statului roman. Conform sentintei, Brumarescu trebuie sa primeasca, in termen de sase luni de la pronuntarea definitiva, fie casa revendicata si terenul aferent acesteia, fie echivalentul in lei a sumei de 181.400 de dolari, ca daune materiale, si a 15.000 de dolari pentru daune morale. Ramine la latitudinea statului roman sa stabileasca modalitatile despagubirii. Totodata, statul roman este obligat si la plata a 2.450 de dolari, cheltuieli de judecata. Valoarea imobilului a fost calculata de CEDO tinind cont de informatiile pe care aceasta le detinea in ceea ce priveste preturile practicate pe piata imobiliara din Bucuresti. Toate acestea s-au produs ca urmare a unei declaratii nefericite a presedintelui Ion Iliescu din mai 1994. La acea data, Iliescu declara ca sentintele judecatoresti in cazurile de revendicare a imobilelor nationalizate sint ilegale, in lipsa unei legi privind situatia respectivelor imobile. In consecinta, la doua luni de la aceasta declaratie, Parchetul General a inceput formularea recursurilor in anulare impotriva celor aproximativ 800 de sentinte favorabile fostilor proprietari. In aceasta situatie se afla si Dan Brumarescu, care cistigase deja in instanta imobilul revendicat. In 1995 se admite recursul in anulare si in cazul sau, i se desfiinteaza titlul definitiv pe care-l avea si i se ia casa. Prin urmare, Dan Brumarescu a sesizat Comisia Europeana in 1995, cu o plingere individuala impotriva Romaniei. Obiectul plingerii il constituie violarea, de catre statul roman, a dreptului la un proces echitabil, precum si incalcarea protectiei proprietatii. Plingerea este admisa, iar sentinta definitiva a fost data pe 23 ianuarie 2001. Adrian Nastase critica hotarirea CEDO La o zi de la pronuntarea sentintei definitive, premierul Adrian Nastase, aflat la Strasbourg, critica evaluarea imobilului facuta de CEDO, declarind: "Curtea Europeana a Drepturilor Omului de la Strasbourg nu este agent imobiliar care sa evalueze locuintele". Nastase este nemultumit de valoarea casei fixata de CEDO. Statul roman considerase, intr-o expertiza proprie, ca imobilul revendicat de Brumarescu ar valora o suta de mii de dolari. Agentiile imobiliare din Bucuresti sustin ca imobilul cu doua niveluri, situat in cartierul Cotroceni, valoreaza aproximativ cinci sute de mii de dolari. Nastase nu s-a oprit insa aici. Desi sentinta CEDO trebuie respectata ca atare, premierul crede ca statul roman va face o noua expertiza: "Pina in momentul in care va fi acordata despagubirea, proprietatea va trebui evaluata". Majoritatea cazurilor din Romania care ajung la Curtea Europeana a Drepturilor Omului au ca tema retrocedarea proprietatii. Nastase apreciaza ca celelalte cazuri identice celui al lui Brumarescu "vor putea fi astfel analizate dupa ce legea privind regimul juridic al caselor va fi promulgata". Numai ca lucrurile nu stau dupa cum crede Adrian Nastase. Sentinta data de CEDO se constituie in precedent judiciar Lectorul universitar doctor Liviu Popescu, cel care la data in care "cazul Brumarescu" era pe rol la CEDO a reprezentat statul roman in proces, in calitate de agent guvernamental, afirma referindu-se la consecintele hotaririi pronuntate de Curtea Europeana in "cazul Brumarescu": "Comisia Europeana si Curtea Europeana au acordat o importanta deosebita acestei prime plingeri impotriva Romaniei in problema imobilelor preluate de stat. Parerea mea este ca, daca statul roman nu va reglementa situatia, urmatoarele condamnari nu vor ramine la aceeasi suma. Ele se vor amplifica". Sentinta data de CEDO este considerata drept precedent judiciar si toate celelalte cazuri identice cu al lui Brumarescu vor primi sentinte asemanatoare. Legea romana ar trebui sa prevada, "pentru satisfacerea cerintelor Curtii Europene, repararea violarii produse prin refuzul instantelor judecatoresti dupa anul 1990 (in concret, in perioada ulterioara anului 1995) si nu exclusiv repararea daunelor produse prin abuzurile din perioada comunista. De asemenea, extrem de important, legea trebuie sa recunoasca, explicit sau in substanta, existenta violarilor drepturilor consacrate de Conventia Europeana, produse prin respectivele hotariri judecatoresti", afirma lect. univ.dr. Liviu Popescu. Pina acum, legea romana nu prevede decit repararea prejudiciilor suferite pina in 1989. De altfel, cind a fost data prima sentinta, fostul agent guvernamental Corneliu-Liviu Popescu facea urmatoarele recomandari: "Pina la adoptarea si intrarea in vigoare a legii (n.r. - cu recomandarile de mai sus) este de dorit ca ministrul justitiei sa dispuna procurorului general al Parchetului de pe linga Curtea Suprema de Justitie exercitarea recursului in interesul legii, in sensul statutarii de sectiile unite asupra inexistentei autoritatii lucrului judecat", astfel incit plingerile sa fie rezolvate in tara, iar cazurile sa fie retrase de la CEDO. In acest moment, la CEDO se afla in faza admisibilitatii 14 procese, similare cazului Brumarescu. Fata de afirmatiile facute de premier, fostul agent guvernamental comenteaza: "Afirm categoric ca statul roman, ratificind in 1994 Conventia Europeana a Drepturilor Omului, si-a asumat voluntar obligatia de a respecta intocmai hotaririle pronuntate de CEDO. Este o jurisdictie internationala, la care statul roman a consimtit liber sa se supuna pentru a proteja drepturile omului. In momentul in care s-a pronuntat o hotarire, indiferent ca e buna, ca poate noi consideram contrariul, aceasta este definitiva, este obligatorie, nu poate fi pusa in discutie si trebuie executata intocmai. Nimeni nu poate sa-si permita, daca e responsabil, sa vina si sa spuna ca se transforma Curtea in agent imobiliar. Nici vorba de asa ceva! E o hotarire a Curtii, ne place sau nu, asta e mecanismul. Intotdeauna, in fata unei jurisdictii, cineva pierde. Asta nu inseamna ca nu trebuie respectata. Hotarirea fiind data de Marea Camera face jurisprudenta si pentru toate cazurile cu situatie de fapt identica, solutia pe care o vor da in continuare Camerele Curtii va fi aceeasi. Solutia aceasta este un precedent judiciar la CEDO. Care ar trebui sa faca acum statul roman in sutele de dosare pe care le are, sa continue apararile si s-o tina pe-a lui ? Vom lua condamnari in cascada. Singura solutie consta in rezolvarea la nivel intern a acestui lucru. Inca din octombrie1999 exista propuneri pentru rezolvarea expresa a acestui lucru. Dar era an preelectoral. Nici cei de la putere, nici cei din opozitie nu aveau interes sa abordeze aceasta problema sensibila. Pentru ca mentalitatea noastra este: «Ce ne intereseaza pe noi de Curtea Europeana?». Mentalitatea asta ne-a fost potrivnica in multe cazuri". MIHAELA CONSTANTINESCU LUCIAN PURCAREANU Cum poti face plingere la Curtea Europeana a Drepturilor Omului Mediatizarea din ultima perioada i-a ajutat pe romani sa auda ca "isi pot face dreptate" la Curtea Europeana a Drepturilor Omului. Infiintata in 1953, cu sediul la Strasbourg, CEDO este o institutie internationala care poate fi sesizata cu plingeri de catre persoanele care pretind ca drepturile lor, prevazute in Conventia Europeana a Drepturilor Omului, au fost violate. Conventia este in fapt un tratat, ratificat de Romania, prin care statele semnatare au cazut de acord sa protejeze anumite drepturi fundamentale, prevazute in document si in patru protocoale suplimentare. Curtea de la Strasbourg poate fi sesizata numai cu plingeri impotriva unei autoritati publice, precum legislativul, administratia, instantele. Plingerile care au ca obiect persoane fizice sau institutii private nu tin de domeniul CEDO. Dupa ce a fost pronuntata decizia de catre cea mai inalta instanta de judecata sau autoritate competenta din tara, potentialul reclamant are la dispozitie sase luni pentru a se adresa in scris CEDO. Scrisoarea trebuie sa contina o scurta relatare a faptelor, mentionarea drepturilor prevazute in conventie pe care statul le-a violat, dupa opinia reclamantului, remediile folosite si deciziile oficiale, precum si copiile documentelor. Cetateanul trebuie sa trimita personal cererea prin posta, iar la primire ea va fi inregistrata. Dupa ce CEDO admite plingerea, Curtea trimite o copie guvernului care face o serie de observatii, ce sint comunicate si reclamantului, care poate la rindul sau sa isi exprime un punct de vedere. Dupa care are loc prima audiere publica la Curte. In urma audierii, CEDO declara admisibilitatea plingerii, iar procesul continua. Curtea nu poate insa anula o hotarire judecatoreasca din tara. Ea poate constata doar daca autoritatile romane au incalcat un anumit drept. Si daca constata acest lucru, CEDO acorda un prejudiciu material sau moral, sau amindoua, reclamantului. Romania este reprezentata in relatiile cu CEDO de un agent guvernamental, aflat in subordinea Ministerului Justitiei. Agentul guvernamental este numit si eliberat din functie de primul-ministru, la propunerea ministrului justitiei si cu avizul ministrului de externe. El sustine cauza statului roman in fata Curtii Europene. Bref In opinia senatorului Frunda, locuitorii din Tirgu Mures n-au reusit sa depaseasca momentul martie 1990 Invitat intr-o emisiune a unui post local de televiziune din Tirgu Mures, joi seara, senatorul Gyorgy Frunda a declarat ca "nici astazi locuitorii n-au reusit sa depaseasca momentul martie 1990". Senatorul UDMR a spus ca prea des se folosesc expresiile "voi, ungurii, sinteti impotriva" sau "voi, romanii, va opuneti". Frunda a spus ca ar fi bine ca si in tara noastra primari sa fie alesi doar cei care sint de citeva generatii locuitori ai orasului respectiv. El a facut o aluzie directa la primarul Dorin Florea, originar din Brasov si care a ramas in Tirgu Mures dupa absolvirea facultatii. Reprosul senatorului viza inlocuirea, de catre primar, a trotuarului pus de tatal lui in urma cu zeci de ani. (C.M.) Radu Dumbraveanu, favorit pentru functia de subprefect al Capitalei Ministrul administratiei publice, Octav Cozmanca, a anuntat ieri nominalizarile pentru functia de subprefect al Capitalei. Propunerile sint: consilierul municipal Radu Dumbraveanu, din partea PDSR, Adrian Cimpurean, secretar de stat la Ministerul Comunicatiilor si Tehnologiei Informatiei, si Ioan Burlacu, ambii din partea PSDR. Octav Cozmanca a mai adaugat ca noul subprefect al Bucurestiului va fi numit saptamina viitoare in sedinta de guvern de joi. Nastase, 40 de case! Premierul Adrian Nastase a avut ieri o teleconferinta cu prefectii, in cadrul careia a fost abordata si problema copiilor institutionalizati. Premierul a trasat indicatii pretioase oamenilor guvernului din teritoriu sa ia problema in mina si sa organizeze, in cel mai scurt timp, 40 de case de tip familial, cite una in fiecare judet, in care familii cu sau fara copii sa creasca cite sase, sapte copii orfani. Premierul a mai cerut reabilitarea de urgenta a caselor de copii existente. Prefectul, presedintele consiliului judetean si parlamentarii PDSR vor trebui sa se implice personal in realizarea proiectului.(S.T.) Presedintele si premierul s-au sfatuit pe tema pensiilor Presedintele PDSR a spus ieri, la Palatul Cotroceni, dupa primirea delegatiei partidului sau, de catre Ion Iliescu, ca prevederile ordonantei de urgenta adoptata de cabinetul Isarescu care modifica Legea pensiilor trebuie eliminate. Adrian Nastase a spus ca aceasta problema a fost discutata in cadrul guvernului, iar ministrul muncii si solidaritatii sociale, Marian Sarbu, urmeaza sa prezinte formule concrete pentru rezolvarea ei. Presedintele PSDR, Alexandru Athanasiu, a declarat, la finalul intilnirii dintre seful statului si reprezentantii Polului Social-Democrat din Romania, ca s-a convenit ca Legea pensiilor sa intre in vigoare la 1 aprilie in forma ei initiala si nu modificata prin ordonanta emisa in anul 2000 de cabinetul Isarescu. Athanasiu a aratat in acest sens ca rata de inlocuire a veniturilor prin pensii trebuie sa fie de cel putin 45 la suta si nu de cel mult 45 la suta, cum prevede ordonanta care modifica Legea pensiilor. (C.O.) Quintus ar putea pierde si presedintia de onoare a PNL Delegatia Permanenta a PNL, a carei sedinta a avut loc ieri, a batut in cuie, cel putin pina la congres, suprematia lui Valeriu Stoica in partid. Astfel, amendamentele propuse de tabara Stoica la viitorul statut al PNL au avut cistig de cauza in fata celor sustinute de curentul radicalilor veniti in partid pe filiera PL '93. Stoica a reusit sa impuna desfiintarea functiei de prim-vicepresedinte, iar presedintele PNL va fi "negociatorul-sef" al partidului. Cel de-al doilea om in PNL va fi presedinle Consiliului National, dupa toate probabilitatile Theodor Stolojan. Daca pina ieri era aproape cert ca actualul presedinte PNL, Mircea Ionescu-Quintus va deveni, la congres, presedinte de onoare al partidului, acest aspect ramine sub semnul intrebarii. Ieri insa, Stoica a spus ca Mircea Ionescu-Quintus a anuntat ca nu se propune pentru demnitatea de "presedinte de onoare" pina cind nu se lamureste, din partea CNSAS, problema colaborarii sale cu fosta Securitate. Valeriu Stoica a mai declarat ca pentru aceasta demnitate sint necesare doua conditii: indeplinirea ca presedinte PNL a doua mandate consecutive si "crearea autoritatii morale" pentru dobindirea acestei functii.(C.S.) 