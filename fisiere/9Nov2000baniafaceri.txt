 Un pas inainte, doi inapoi Monopolul de stat la alcool se aplica de la 1 decembrie Ordonanta de urgenta privind instituirea monopolului de stat asupra fabricarii alcoolului va intra in vigoare la 1 decembrie, asa cum se stabilise initial, a anuntat, ieri, premierul Isarescu. El a precizat ca, dupa disputele aparute in ultimele zile intre ministrul de stat Mircea Ciumara si ministrul finantelor, Decebal Traian Remes, acestia au cazut la pace marti seara, hotarind ca aplicarea actului normativ sa se faca asa cum se stabilise initial, adica din acest an. Primul-ministru a aratat ca Ministerul Finantelor a imbunatatit textul actului normativ, precizind in mod clar ca prevederile initiale nu se vor aplica producatorilor casnici. "Au fost rezolvate si unele probleme tehnice de aplicare pentru a se evita aparitia unui sistem care sa creeze structuri paralele", a spus Isarescu. In ceea ce priveste intentia PNTCD de a cere retragerea definitiva a acestei ordonante - intentie pe care Mircea Ciumara a anuntat ca o va pune in practica in cadrul sedintei de guvern de joi - premierul nu a facut nici macar o referire, lasind sa se inteleaga faptul ca aceasta idee nici nu a mai fost discutata. De fapt, reprezentantii PNTCD erau nemultumiti de includerea in sfera de aplicabilitate a acestei ordonante si a producatorilor casnici de alcool, insa o data specificata excluderea acestora de la monopol, solicitarea de retragere a ordonantei ar fi ramas, practic, fara obiect. In aceste conditii, in termen de 30 de zile de la publicarea ordonantei in Monitorul Oficial, Ministerul Finantelor urmeaza sa emita normele metodologice care sa prevada si functionarea unui corp de inspectori care sa monitorizeze si sa controleze respectarea monopolului la nivel national. OANA PATRAULESCU Alte doua companii de brokeraj in incapacitate de plata SVM-urile care opereaza pe Rasdaq cad ca piesele de domino Compania galateana de brokeraj Real Invest a fost restrictionata de la tranzactionarea pe piata Rasdaq, pentru 30 de zile, deoarece a intrat in incapacitate de a-si onora la scadenta obligatiile de plata, ne-a declarat ieri Vergil Popescu, presedintele Asociatiei Nationale a Societatilor de Valori Mobiliare (ANSVM). Real Invest rotunjeste astfel un grup de trei companii de brokeraj (celelalte doua fiind Black Sea Securities si Institutul Roman de Investitii) care sint suspendate de la tranzactionare. "Este posibil ca lista sa creasca, probabil o sa mai cada citeva companii de brokeraj care au termene scadente in urmatoarele patru saptamini", a spus Popescu. Dificultati vor avea acele societati de valori mobiliare care au vindut "avioane", adica actiuni la preturi mult mai mari decit cel al pietei. "Practic, pierderea va sosi din diferenta dintre pretul la care a fost vinduta actiunea si cel la care poate fi tranzactionata, pentru ca nu trebuie uitat ca acele actiuni exista in depozitar", a explicat Vergil Popescu. In esenta e o problema de bun simt, spune presedintele ANSVM. CNVM face curatenie pe Rasdaq In replica la probleme care au agitat apele pietei Rasdaq, Comisia Nationala a Valorilor Mobiliare (CNVM) a trecut la treaba si a emis instructiuni precise privind retragerea din piata a societatilor comerciale ale caror actiuni se tranzactionau sporadic. Astfel, companiile care au mai putin de 50 de actionari sau capital social sub 100 milioane lei (aproximativ 4.000 dolari) vor fi scoase din piata. "CNVM face curatenie in piata Rasdaq, pe care exista in acest moment actiunile prea multor companii. Este insa un prim-pas, deoarece urmeaza, probabil chiar in aceasta luna, restructurarea pe niveluri, ca la bursa", ne-a declarat Septimiu Stoica, presedintele Rasdaq. Deocamdata, listele privind companiile ale caror actiuni vor fi scoase din piata nu sint alcatuite, dar brokerii estimeaza ca numarul lor este peste 1.000. "Este o masura perfect corecta a CNVM, care elimina din piata actiunile unor companii care nu erau oricum tranzactionate", a spus Dan Paul, membru in comisia de listare a pietei Rasdaq. "Va fi, de altfel, mai usor pentru CNVM sa urmareasca activitatea companiilor ramase in competitie si, astfel, ne asteptam ca piata sa se fortifice", a adaugat Dan Paul. Oricum, gestul CNVM ar putea scutura putin actionariatul companiilor vizate care, daca doreste sa-si vinda actiunile, va trebui sa se grabeasca. Ulterior, procedura de vinzare a actiunilor se complica, intrind sub incidenta Legii 31, a observat Septimiu Stoica. LIDIA MOISE Populatia are mai putini bani la CEC Economiile populatiei la CEC au ajuns la 14.891,2 miliarde de lei la sfirsitul lunii septembrie, dupa ce la finele lunii iunie se situau la 15.241,9 miliarde de lei. Casa de Economii si Consemnatiuni (CEC) a inregistrat, pe primele noua luni ale acestui an, un profit brut de 788,4 miliarde de lei, in crestere de la 525 miliarde de lei pe primele sase luni. Totalul resurselor atrase de CEC pe primele noua luni ale anului era de 16.107,7 miliarde de lei, fata de 16.242,4 miliarde de lei pe primele sase luni.(G.T.) Ultimul termen pina la scadenta Preluarea datoriilor GCP se amina cu inca opt zile Negocierile dintre firma Rhic Holding SA Luxemburg si Agentia de Valorificare a Activelor Bancare (AVAB) pentru preluarea in bloc a creantelor societatilor GCP - General Consulting and Procurement, Compania Hoteliera Intercontinental Romania, "Curierul National" si Institutul Roman de Investitii (IRI) s-au prelungit, pentru a doua oara, cu inca opt zile. Prelungirea negocierilor s-a facut cu acordul ambelor parti, indeosebi din cauza numarului mare de clauze ce trebuie negociate de cele doua parti. Valoarea totala a creantelor detinute de AVAB la aceste societati se ridica la 180,9 milioane de dolari si 3,176 miliarde de lei. Dupa cum ne-au declarat surse oficiale apropiate tranzactiei, una dintre principalele clauze care impiedica momentan incheierea contractului de vinzare/cumparare a pachetului de creante este faptul ca, inainte de semnare, cumparatorul trebuie sa prezinte toate asigurarile posibile ca, dupa cumpararea creantelor, nu va actiona in judecata statul roman. In cazul in care nu se va ajunge la un punct de vedere comun in aceasta privinta pina in data de 15 noiembrie, orice negociere va fi suspendata, iar contractul nu va mai fi semnat, urmind ca AVAB sa identifice o noua modalitate de recuperare. GABRIELA TINTEANU Falimentul concernului "Daewoo Motor" a fost anuntat oficial Constructorul de automobile sud-coreean "Daewoo Motor" a fost declarat ieri falimentar, au anuntat bancile creditoare ale grupului, care a acumulat datorii in valoare de peste 10 miliarde de dolari si se afla in incapacitate de plata de citeva luni, au anuntat reprezentantii Bancii de Dezvoltare a Coreei, principalul creditor al companiei. Falimentarea oficiala a fost declarata dupa ce negocierile de ultima ora dintre sindicate si conducerea "Daewoo Motor" au esuat din cauza incapacitatii firmei de a plati salariile restante, solicitare expresa a carei neacceptare a determinat sindicatele sa nu isi dea acordul privind o reducere de personal cu 3.500 de persoane. "Daewoo Motor", cindva "bijuteria coroanei" a economiei sud-coreene si al doilea mare conglomerat industrial al tarii, este cea mai ilustra victima a crizei economice din 1997 care a subrezit numeroase tari asiatice, multe dintre ele aflate in plin avint economic. Justitia sud-coreeana va incredinta conducerea companiei unei administratii provizorii, care va continua negocierile de preluare cu concernul american "General Motors", "ultima sansa" de redresare a "Daewoo Motor", dupa retragerea din discutii similare a companiilor "Ford" si "Fiat". "General Motors" va astepta insa o hotarire finala a justitiei de la Seul, care ar putea intirzia citeva zile din cauze procedurale. Incepind cu luna august a anului trecut, o serie de banci din Coreea de Sud au injectat in "Daewoo Motor" aproape doua miliarde de dolari, evitind provizoriu colapsul constructorului si altor 11 filiale ale "Daewoo Group", reesalonind totodata imensele datorii acumulate de concern. De fapt, "Daewoo" era practic condusa de banci, dar falimentarea sa oficiala, cel mai rasunator faliment din istoria Coreei de Sud, confera creditorilor puteri sporite in ce priveste accelerarea intregului proces de vinzare a companiei. CONSTANTIN VLAD In Romania, productia de automobile Daewoo continua Deocamdata, falimentul "Daewoo Motor" nu influenteaza afacerea din Romania in care compania coreeana este partenera, ne-a declarat Ioan Ban, presedintele Daewoo Autotrading. "Avem resurse financiare suficiente, mai mult, relatia cu partea coreeana nu este alterata de intrarea in procedura de faliment. Asteptam niste subansamble din Coreea care sint deja pe drum", a spus Ban. "In opinia noastra, declansarea procedurii de faliment nu este egala cu prabusirea iminenta a afacerii. Este bine de stiut faptul ca acesta este un prim pas dintr-un proces care, potrivit legislatiei coreene, poate dura doi ani, timp in care nimeni nu se atinge de companie. Intre timp, compania este fortata sa se reorganizeze, sa-si plateasca salariile", a spus presedintele Daewoo Autotrading. La Bucuresti, oficialii Daewoo apreciaza ca subtextul deciziei de a incepe procedurile de faliment este fortarea sindicatelor pentru a accepta reducerea de personal, care ar deschide drumul negocierilor creditorilor cu "General Motors". LIDIA MOISE 