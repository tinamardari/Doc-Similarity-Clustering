 Dom' Profesor, luat la trinta Virgil Magureanu, cercetat in dosarul "Ursu" Fostul sef al SRI, Virgil Magureanu, urmeaza sa fie cercetat penal in dosarul "Ursu". Exista probe ca in perioada in care Magureanu era la conducerea SRI, in custodia institutiei respective s-a aflat jurnalul inginerului Ursu, confiscat ilegal. Totodata, procurorii militari au constatat ca, in perioada '93-'94, dosarul de urmarire informativa a inginerului Ursu a fost "cosmetizat" in timp ce se afla la SRI. Magureanu a negat ca Serviciul ar fi detinut dosarul lui Gheorghe Ursu. "La adresa dumneavoastra nr. 542/93, prin care solicitati pentru consultare materialele privind cercetarea lui Ursu Gheorghe Emil in anul 1985, va facem cunoscut ca nu detinem alte materiale in afara dosarului penal nr. 66.142, care a fost predat la Ministerul Public - Sectia Parchetelor Militare cu procesul-verbal nr. 123.213/90, ca urmare a aplicarii prevederilor HG nr. 1134/90", se arata intr-o adresa semnata de Virgil Magureanu si remisa generalului magistrat Popa Cherecheanu. In 2000, dosarul de Securitate al lui Ursu a fost trimis de SRI la Parchet. CHRISTIAN LEVANT Aurolacii din Timisoara, staruri porno pe Internet Copiii strazii din Timisoara au ajuns celebri. Pozele lor obscene si filmulete pornografice au cutreierat globul prin intermediul unui cetatean german. Neamtul a racolat mai multi copii din Timisoara, i-a spalat, i-a imbracat frumos si apoi i-a fotografiat si i-a filmat in cele mai indecente pozitii. Copiii din canalele timisorene au ajuns astfel pe monitoarele calculatoarelor din Canada si in Statele Unite, unde au avut un succes teribil. Neamtul este cercetat acum de politie. Este posibil chiar ca cetateanul german sa fie infestat cu HIV. Cuibusor de nebunii Dieter Jurgen Henk are 56 de ani si este din Greifswald - Germania. Barbatul a venit de mai multe ori in Romania dupa 1990, dar in iulie 2000 s-a stabilit la Timisoara. S-a mutat intr-un apartament, pe strada Stefan Stinca, nr. 58, din Timisoara. Aici a instalat un mini-studio de proiectie foto si video. Cu o simpla linie telefonica avea accesul la Internet asigurat. Un computer performant si un domeniu internet inchiriat din Germania sub numele "www.fafarel.de" si totul era pregatit. Lipseau insa autorii. Jurgen a inceput sa dea tircoale prin locurile frecventate de copii ai strazii. Pentru neamtul versat, acestia au fost o prada usoara. "Mi-a oferit haine si bani si mi-a spus sa merg cu el", ne povesteste Ghita, 17 ani, unul dintre baietii care au ajuns staruri pe Internet. "Vorbea putin romaneste, o mai rupeam si eu pe engleza si ne intelegeam. Cind am ajuns la el, m-a trimis sa fac baie. Dupa ce m-am dezbracat a intrat si el in baie si m-a mingiiat prima data pe spate si dupa aia peste tot. Am facut cu el sex oral. Mi-a dat niste chiloti ca de guma si mi-a spus sa stau intins pe pat. Mi-a pus o caseta, parca era cu Ziua Independentei si am adormit ca mi-a dat sa beau vin rosu. La un moment dat, m-am trezit ca dadea jos cearsaful de pe mine si imi facea poze". Actiunea de racolare a copiilor din canale a inceput in iulie 2000. In citeva luni, neamtul a devenit celebru in mediul copiilor strazii. Acestia stiau ca, daca merg cu el, au parte de o baie buna, de niste haine, mincare, bautura si ceva bani, nu prea multi. Copiii ii spuneau Stinca. "Mergeam la el de trei-patru ori pe saptamina. Ma filma in toate pozitiile. Ma punea sa ma dezbrac. Am facut-o si in doi. Oral si anal. Dupa fiecare intilnire, primeam cite 50.000 de lei", ne povesteste Ghita, porno-starul din canal. Din canal pe Internet In perioada iulie-decembrie 2000, Jurgen a racolat mai multi copii de pe strada, cu virste cuprinse intre 15 si 17 ani, si a intretinut cu ei relatii sexuale anale si orale. Pina acum, la Politia din Timisoara au fost inregistrate opt plingeri din partea unor copii care au trecut prin miinile lui Jurgen. Ancheta declansata imediat dupa inregistrarea plingerilor a scos la iveala numeroase amanunte legate de gusturile ciudate ale cetateanului german. In timpul perchezitiei, la domiciliul neamtului au fost gasite mai multe aparate video, un computer performant, casete, cablaje si toate cele necesare pentru un mic studio de productie. Politistii au inceput cercetarile si au descoperit ca Jurgen Henk isi construise un site pe Internet, unde oferea poze si filme cu carcater obscen. Politistii au gasit pina acum 12.000 de poze pornografice cu copii si peste 200 de filmulete porno. "Actorii" erau copii de pe strazile Timisoarei. Cristian are acum 18 ani si traieste intr-un canal din Piata ZOO din Timisoara. "Eu am fost numai o data. A venit intr-o seara sa-l caute pe un prieten de-al meu care mai fusese pe la el, dar asta nu avea chef si m-am dus eu", povesteste Cristian. "M-a spalat, mi-a dat de mincare si dupa aia incet, incet m-a... Dupa aia m-a pozat si m-a filmat. Mi-a dat 20.000 de lei si niste haine curate, dar am mincat si am baut bine. Am plecat dimineata de la el. Mi-a spus ca o sa dea pozele pe Internet, sa ma vada toate gagicile din lume". Activitatea lui Jurgen se desfasura in cea mai mare parte in apartament, dar din cind in cind, mai ales in timpul verii, iesea si la iarba verde. Citeva poze au fost facute pe un cimp. Copiii dezbracati erau pusi sa pozeze in diferite pozitii in aer liber. Toate aceste fotografii au ajuns pe Internet, pe pagina web "fafarel". Productiile neamtului s-au bucurat de succes mai ales in Statele Unite. Politistii au gasit in cutia de posta electronica a neamtului o multime de mesaje de apreciere. "Pagina ta e excelenta", spune un admirator din Canada. "Sint impresionat de pagina. Scena din baie e excelenta. Mai pune din astea", spune alt iubitor de copii din Statele Unite. Mail-urile de felicitare primite de Jurgen vin din toata lumea, dar cele mai multe sint din SUA, Canada, Anglia, Scotia si chiar Alaska. Porno-producatorul ar putea fi bolnav de SIDA Activitatea lui Jurgen a fost oprita de politistii timisoreni la mijlocul lunii decembrie a anului trecut. Neamtul a fost retinut in arestul IPJ Timis, pentru 24 de ore, fiind cercetat pentru coruptie sexuala. El a fost prezentat Parchetului, dar procurorii au decis ca poate fi cercetat si in stare de libertate si nu au emis un mandat de arestare. Intreaga sa aparatura a fost insa confiscata de politie, si neamtul nu si-a putut continua activitatea, cel putin pe Internet. Intre timp, politistii au extins cercetarile si in dosarul penal deschis pe numele lui Jurgen Henk a aparut si infractiunea de raspindire de materiale obscene. Politistii de la cercetari penale ne-au spus ca vor incerca sa-l duca din nou pe Jurgen la Parchet, dar sansele ca acesta sa fie arestat sint extrem de mici pentru ca neamtul sufera de leucemie. Politistii au cerut efectuarea unei expertize medicale existind suspiciuni ca Jurgen ar fi infestat cu virusul HIV. Daca aceasta informatie se confirma, toti copiii care au trecut prin patul sau ar putea fi contaminati cu SIDA. In acest caz, la cele doua acuzatii s-ar adauga si infestarea voluntara cu HIV, fapta prevazuta la art. 309, din Codul Penal si pedepsita cu inchisoare de la cinci la 15 ani. Din declaratiile lui Jurgen rezulta ca acesta nu are nimic sa-si reproseze. El recunoaste toata povestea cu Internetul si spune ca in Germania adolescentii trecuti de 14 ani fac ce vor si nu mai sint considerati copii. TUDOR FLUERAS Seful Serviciului Maltez din Ungaria sustine ca a fost Bumbacit in Vama Bors Seful Serviciului Maltez din Ungaria, parintele Kosma Imre, sustine ca duminica dimineata, pe cind astepta sa treaca frontiera in Ungaria prin Vama Bors, a fost agresat de o persoana de nationalitate romana. Preotul Kosma spune ca linga autoturismul Serviciului Maltez, aflat la vreo cincizeci de metri de ghiseul vamal, a parcat un Jeep din care a coborit un barbat imbracat elegant. Acesta i-ar fi tras preotului citiva pumni in cap, adresindu-i citeva cuvinte in limba maghiara, apoi i-ar fi strigat: "Malta, mars, mars". Ofiterii Inspectoratului Politiei de Frontiera din Bors exclud varianta preotului. Ei spun ca n-a avut cine sa-l loveasca pe parinte deoarece la ora patru a diminetii respective, cind preotul a ajuns la punctul de frontiera, in vama era pustiu. "Din verificarile efectuate de catre lucratorii nostri, a rezultat ca nu s-a prezentat in punctul de frontiera nici o persoana sau autoturism care sa corespunda descrierilor facute de cel in cauza", se arata in comunicatul IPJF Bihor. Cu o zi inainte, seful Serviciului Maltez a reclamat Politiei din Oradea furtul servietei in care avea pasaportul diplomatic, toate actele personale si o importanta suma de bani. In baza declaratiei sale personale, politistii i-au eliberat o adeverinta. In seara de simbata, preotul a vrut sa iasa din tara prin Vama Nadlac, insa vamesii aradeni i-au spus ca poate trece frontiera numai daca are act de drum de la reprezentanta diplomatica externa ungara. Acelasi lucru s-a intimplat si duminica dimineata la Vama Bors. Lucratorii de la frontiera i-au comunicat politicos parintelui ca nu poate trece granita cu adeverinta eliberata de Politia Romana si ca trebuie sa se deplaseze la Cluj sau la Bucuresti pentru a obtine documentul de drum din partea unei reprezentante diplomatice ungare. Preotul Kosma a refuzat propunerea vamesilor, dupa cum a respins si ideea depunerii unei plingeri impotriva agresorului. Intre timp, la Vama Bors a ajuns ministrul ungar al justitiei, David Ibolya, care tocmai se intorcea de la Miercurea Ciuc si care, de altfel a gasit solutia aducerii pasaportului turistic al parintelui Kosma de la Budapesta. Kosma Imre a intrat in Romania pe 6 ianuarie cu pasaport diplomatic si a iesit a doua zi cu pasaport turistic. Ca urmare a interventiei autoritatilor de frontiera ungare, care i-au adus celui in cauza pasaportul turistic, in cursul aceleiasi zile, in jurul orei 9.00, conducerea Inspectoratului General al Politiei de Frontiera, dind dovada de bunavointa si luind in considerare faptul ca cetateanul maghiar a declarat ca are probleme urgente de rezolvat in tara sa, a permis iesirea din Romania, se arata in comunicatul de presa al IGPF. MIRUNA IONESCU Mai tari ca justitia Dosarele penale de partid "Evenimentul zilei" monitorizeaza toate procesele care ar putea capata o turnura spectaculoasa in "noul regim Iliescu" Din 1990 pina acum, s-au adunat o multime de dosare cu conotatie politica, pe care justitia nu a fost in stare sa le rezolve. "Evenimentul zilei" si-a propus sa monitorizeze soarta dosarelor penale cu miza care, sub noua administratie, ar putea fi ingropate definitiv, pentru simplul motiv ca este greu de presupus ca oamenii care au fost loiali regimului Iliescu in primii sapte ani de mandat vor fi condamnati in timpul actualului mandat al aceluiasi presedinte. Prezentam mai jos citeva dintre aceste procese. Dosarele Revolutiei - o singura condamnare definitiva "Timisoara '89" . Este singurul dintre numeroasele dosare ale Revolutiei incheiat prin condamnarea definitiva a inculpatilor. La 15 iulie 1999, magistratii Curtii Supreme de Justitie i-au condamnat pe generalii Victor Atanasie Stanculescu si Mihai Chitac la cite 15 ani de inchisoare si la plata, in solidar cu MApN, a unor daune materiale si morale de peste 35 miliarde lei. V.A. Stanculescu si Mihai Chitac deveneau, astfel, primii fosti demnitari ai regimului Iliescu condamnati definitiv. Fugit din tara inca din decembrie 1999, Stanculescu nu a mai putut fi readus nici cu Interpol-ul. Mai putin "prevazator", Chitac a petrecut o scurta perioada "n spatele gratiilor, dupa care a primit doua aprobari de intrerupere a executarii pedepsei, de cite trei luni fiecare. O data cu revenirea la putere a PDSR si a lui Ion Iliescu, caruia cei doi generali i-au fost foarte apropiati cindva, este foarte putin probabil ca V.A. Stanculescu, fost ministru al apararii, si Mihai Chitac, fost ministru de interne in primul guvern postdecembrist, vor mai ajunge vreodata in puscarie. In citeva declaratii publice, unii membri ai familiilor lor au afirmat ca vor solicita noii puteri rejudecarea procesului, neexcluzind insa nici varianta ca noul presedinte ii va Dosarul "Cluj '89" . Trimis in judecata, la CSJ, inca din vara anului 1998, acest dosar se afla abia in faza audierilor de martori. Partea disjunsa a dosarului "Cluj '89", care il vizeaza pe generalul Florin Caba - fost sef al Armatei a lV-a Transilvania sub primul regim Iliescu - nu a ajuns inca in instanta si este greu de Dosarul "Sibiu '89". In mai 2000, generalul Dan Voinea i-a trimis in judecata pe col. Aurel Dragomir si lt.-col. (r) Francisc Toba, acuzati de tortura si tratamente neomenoase aplicate in decembrie '89 la peste 600 de angajati ai M.I., pe care cei doi i-au considerat "teroristi". Dosarul se afla pe rol, in prima instanta, la Curtea Militara de Apel, in faza de audiere a martorilor. Avind in vedere ca Toba este membru PDSR, iar Dragomir - declarat erou al Revolutiei - a fost membru in comisia de ancheta privind teroristii de la Sibiu, este greu de presus ca justitia regimului Iliescu ii va Dosarul "Tirgoviste '89" . In decembrie 1999, a fost trimis in judecata generalul Kemenici, fostul sef al garnizoanei Tirgoviste, unde au fost judecati si executati sotii Ceausescu. El a fost acuzat ca, la data de 26 decembrie '89, ar fi determinat si inlesnit moartea a doi militari in termen si, in iulie 2000, a fost condamnat in prima instanta la zece ani de inchisoare. Avind in vedere unele declaratii televizate, favorabile lui Kemenici, facute de Adrian Paunescu, Sergiu Nicolaescu, Gelu Voican Voiculescu, toti membri marcanti ai PDSR, ramine de vazut daca generalul va mai fi vreodata condamnat definitiv. In afara acestor cauze aflate deja pe rol, generalul Dan Voinea mai are in lucru, in faza finala, alte dosare legate de evenimentele din decembrie '89 de la Timisoara, Cluj si Bucuresti - la Televiziune si la Radio. Ramine de vazut daca el va mai fi lasat sa lucreze, mai ales ca, de curind, Ion Iliescu a opinat ca n-o sa aflam niciodata adevarul despre decembrie '89. Mineriadele din 1990, 1991 si 1999 Timp de sase ani, pina in noiembrie 1996, nu s-a facut aproape nimic pentru stabilirea adevarului despre mineriada din iunie '90. Dupa ce a trecut prin miinile procurorilor Alexandru Cinteza, col. Mihai Popov, mr. Gheorghe Surdescu, dosarul "13-15 iunie '90" a ajuns in instanta abia anul trecut. In mai 2000, gen. Dan Voinea a trimis in judecata un prim lot de inculpati: generalii Mihai Chitac si Gheorghe Andrita si coloneii Traian Calin, Dumitru Costea si Vasile Constantin, acuzati de uciderea a sase civili si ranirea altor 11. Dosarul se afla pe rol, in prima instanta, la CSJ, dar pina acum procesul propriu-zis nu a inceput intrucit cei doi generali nu s-au prezentat niciodata in fata instantei, invocind motive medicale. Urmatorul termen este 22 ianuarie 2001. O alta parte a dosarului "13-15 iunie", privindu-i pe generalii Victor Atanasie Stanculescu, Mihai Chitac, Corneliu Diamandescu, Dumitru Pendiuc, pe colonelul Kuki Borislavschi, pe coloneii Viorel Tache si Florin Calapod, din fosta "Doi s'un sfert" si pe alti fosti sau actuali ofiteri MI, se afla in lucru, intr-o faza foarte avansata, la Sectia Parchetelor Militare. O a treia parte a dosarului, in care sint cercetati fostii demnitari FSN Ion Iliescu, Petre Roman, Traian Basescu, Virgil Magureanu si procurorii care, in frunte cu Alexandru Tuculeanu (propus, de curind, pentru functia de procuror general adjunct), au arestat oameni nevinovati, se afla si ea in lucru, dar ramine de vazut daca va mai fi definitivata. Mineriada din septembrie '91 a adus pe masa instantelor doua dosare extrem de complexe. Primul dintre ele este "Frumusanu-Crainiceanu-Gabor", in care s-a incercat, deocamdata fara succes, identificarea celor care au determinat moartea tinerilor Aurica Crainiceanu si Andrei Frumusanu. Considerat drept principal vinovat, maiorul SPP Vasile Gabor a fost insa scos de sub urmarire, la mijlocul lunii decembrie 2000, de catre magistratii Curtii Supreme de Justitie, care au dispus reluarea anchetei. Pentru ca aceasta "mineriada" a fost considerata drept o lovitura de stat prin care Ion Iliescu l-a "debarcat" pe incomodul premier Petre Roman, este foarte putin probabil ca actualul presedinte ar dori sa readuca in atentie acele evenimente, astfel incit este posibil ca aceasta noua ancheta sa ramina in coada de peste. Cel de-al doilea dosar important al mineriadei din septembrie '91 este cel in care Miron Cozma a fost condamnat definitiv la 18 ani de inchisoare, sub acuzatia de subminare a puterii de stat. Acum, Cozma spera, probabil, ca noul presedinte, pe care in anii trecuti l-a slujit cu fidelitate, isi va aminti de el si il va pune in libertate printr-un decret prezidential de gratiere. Daca aceasta speranta i se va indeplini, va fi un semnal ca nici dosarul mineriadei din '99, in care Cozma este acuzat tot de "subminarea puterii de stat", nu va mai reprezenta un motiv de teama. "Tigareta 2" s-ar putea stinge de tot "Operatiunea Tigareta 2" a adus in fata justitiei 19 membri ai unei retele romno-arabe care au organizat un adevarat "pod aerian" pentru contrabanda cu tigari grecesti. In toamna anului 1999, inculpatii au fost condamnati la un total de peste 100 de ani de inchisoare. In faza de apel a procesului, marea majoritate a pedepselor au fost insa reduse la jumatate. In prezent, cauza se judeca, in faza de recurs, la Curtea Suprema de Justitie, dar faptul ca pedeseristi de vaza precum Radu Timofte sau Doru Ioan Taracila au sarit adeseori in apararea unora dintre inculpati face indoielnica finalizarea acestui dosar prin pronuntarea unor condamnari definitive. Faptul ca aceasta afacere a fost doar o veriga din lantul "Tigareta N - Bani pentru partid" face si mai putin probabila finalizarea "dura" a acestui dosar. Probabil ca si in acest caz, dosarul va fi retrimis la Parchet, care va relua o ancheta pe care nu se stie daca o va finaliza vreodata. Bancile cazute ca popicele Intre 1997 si 2000, Parchetul General a instrumentat mai multe dosare privind criminalitatea financiar-bancara, preponderente fiind cele ce vizau devalizarea "Bancorex". Razvan Temesan a fost trimis in judecata doar in cinci dintre cele 13 dosare care i-au fost intocmite. Desi "Bancorex" nu mai exista, fiind declarata in faliment de peste un an, nici Temesan si nici alti vinovati de prabusirea bancii nu au fost condamnati pina in prezent. Marele dosar in care Temesan si G.C. Paunescu erau invinuiti de subminarea economiei nationale nu a fost finalizat si probabil ca nici nu va mai fi. Falimentarea bancilor "Dacia Felix", "Bankcoop" sau "Credit Bank" a adus pe masa instantelor foarte multe dosare. Bancheri precum Ioan Sima, Mircea Hossu, Sever Muresan sau Marcel Ivan s-au tot plimbat prin salile de judecata, dar pina acum instantele nu au reusit sa-i condamne definitiv. Doar Alexandru Dinulescu, fost presedinte al "Bankcoop", a primit o pedeapsa de zece ani de inchisoare pentru luare de mita, dar a fost facut scapat de autoritati si acum se afla undeva, prin America. Tinind cont de faptul ca, pina in 1996, in loc sa fie cercetati, unii precum Sever Muresan si G.C. Paunescu au fost considerati de PDSR investitori strategici, e greu de crezut ca vor fi condamnati tocmai acum, cind PDSR a revenit la putere. Protejati de imunitatea parlamentara Incilcit va fi si drumul prin justitie al dosarelor in care sint implicate alte personaje apropiate ale PDSR, protejate sau nu de imunitatea parlamentara. Gabriel Bivolaru si Constantin Bebe Ivanovici sint doar doua dintre aceste nume. Chiar daca in actuala legislatie ei nu au mai aparut pe listele acestui partid, este putin probabil ca vor avea de suferit de pe urma proceselor in care sint implicati. In aceeasi situatie se afla si Viorel Hrebenciuc, implicat in afacerea albumului "Eterna si fascinanta Romnie" si, nu in ultimul rind, insusi Ion Iliescu, al carui rol in "Afacerea Costea" este si acum cercetat de justitia franceza. CHRISTIAN LEVANT VASILE SURCEL Seful IPJ-Ilfov, pus pe liber de hotii de combustibil Prin ordinul ministrului de interne, Ioan Rus, colonelul Vlad Barbu a fost eliberat ieri din functia de inspector-sef al Inspectoratului de Politie al Judetului (IPJ) Ilfov si pus la dispozitia Directiei Generale de Politie a Municipiului Bucuresti, in vederea numirii intr-o functie de executie. Masura vine ca urmare a numeroaselor sustrageri de produse petroliere, care au luat amploare in ultimul timp pe raza judetului Ilfov. La sfirsitul saptaminii trecute, Ioan Rus a ordonat o ancheta la IPJ Ilfov, unde a fost trimisa o echipa de ofiteri din cadrul Inspectoratului General de Politie, condusa de adjunctul sefului IGP, general de divizie Iosif Panduru. Tot ieri, seful comisei de ancheta, gen. Iosif Panduru, a fost numit inspector-sef la IPJ Ilfov, in locul colonelului Barbu. Ministerul de Interne considera ca demiterea col. Barbu vine ca urmare a "modului defectuos de gestionare a problemelor avute in competenta, lipsei de comunicare cu structurile subordonate si neimplicarii corespunzatoare in prevenirea si contracararea fenomenului infractional din zona de responsabilitate", se arata in comunicatul Directiei Relatii Publice a MI. In acelasi timp, ministrul de interne a dispus efectuarea unor anchete in sapte judete in care au fost semnalate sustrageri de produse petroliere din conductele magistrale. Este vorba de Arges, Buzau, Constanta, Dimbovita, Gorj, Ialomita si Prahova. Dupa finalizarea anchetelor, ministrul a declarat ca va face publice concluziile acestora, ca si masurile care vor fi luate. Hoti de combustibil, prinsi de politie Mai multi hoti de combustibil au fost retinuti zilele trecute de politisti, in judetele Prahova si Gorj. In noaptea de simbata spre duminica, in apropierea conductelor magistrale din zona Bustuchin-Tirgu Logresti, din judetul Gorj, au fost depistati Ionel Vladulescu, 30 de ani, si Ion Toderas, 24 de ani, ambii din comuna Logresti, care transportau cu autoturismele personale aproape 1.000 de litri de gazolina. Anchetatorii au stabilit ca barbatii au cumparat gazolina de la Ion Daniel Scornea, 17 ani, Constantin Popescu, 40 de ani, si Nastasie Danciu, 75 de ani, toti din comuna Bustuchin. Cu ocazia perchezitiilor la domiciliul "vinzatorilor", politistii au mai gasit 1.300 de litri de gazolina. Intreaga cantitate, de peste 2.000 de litri, a fost confiscata. Cei cinci au fost retinuti sub acuzatia de furt calificat. In aceeasi noapte, in jurul orei 3.00, Gheorghe Stan, 47 de ani, din comuna prahoveana Valea Calugareasca, a fost prins in flagrant de politisti in timp ce incerca sa fure benzina din conducta magistrala de transport Ploiesti-Constanta. Gheorghe Stan a fost retinut si urmeaza sa fie prezentat Parchetului Judecatoriei Ploiesti, sub acuzatia de furt calificat. In noaptea de duminica spre luni, politistii prahoveni au surprins, de data aceasta pe raza comunei Berceni, mai multi hoti de combustibil care incercau sa fure benzina din conducta magistrala a SC "Conpet" SA-Ploiesti. La aparitia politistilor, barbatii au fugit cu trei masini. Politistii i-au urmarit 20 de kilometri, timp in care au tras 14 focuri de avertisment. Organele de ordine au reusit sa blocheze una dintre cele trei masini. Soferul acesteia a fugit, abandonind autoturismul. In masina, politistii au gasit cinci butoaie din tabla, goale, cu o capacitate totala de 1.100 de litri, si doua furtune din plastic. Politistii actioneaza pentru identificarea si prinderea hotilor. ALINA GRIGORE NICOLETA SAVIN La procesul desfasurat ieri la Curtea de Apel Suceava, Pedofilul Mihai Olariu si-a recunoscut vinovatia Curtea de Apel Suceava a respins ieri, ca nefondat, recursul formulat de pedofilul-criminal Mihai Olariu, impotriva hotaririi Tribunalului Suceava, in baza careia acesta a fost condamnat la 30 de ani de inchisoare si obligat la plata a 620 de milioane de lei drept despagubiri. Surpriza termenului de ieri a constituit-o faptul ca Olariu a recunoscut in fata completului Curtii de Apel ca a comis faptele de care este acuzat, respectiv violarea a trei baieti din cartierul Burdujeni, dintre care doi si-au pierdut viata. In timpul procesului de la Tribunalul Suceava, Mihai Olariu isi recunoscuse initial faptele, dupa care a revenit si a spus ca a fost fortat de politisti sa declare ca este vinovat. Mihai Olariu poate ataca hotarirea Curtii de Apel in termen de zece zile, la Curtea Suprema de Justitie, dar este putin probabil sa faca acest lucru, tinind cont de faptul ca ieri si-a recunoscut vinovatia. TIBERIU AVRAM Diana a fost sechestrata, batuta si violata timp de zece zile Diana Nastas, in virsta de 29 de ani, din localitatea Vorniceni, Republica Moldova, patroana a SC Dancalin SRL, a sechestrat timp de zece zile o angajata a firmei sale, incercind sa recupereze o presupusa datorie pe care tinara o avea fata de ea. Draghita Cucov, de 21 de ani, a fost urcata cu forta intr-o masina, in dupa-amiaza zilei de 24 decembrie, fiind condusa in locuinta temporara a cetateanului din Republica Moldova, Dumitru Tatarciuc. Acesta, in virsta de 20 de ani, cunoscut si sub numele de Dima, a legat-o pe fata de miini si de picioare, a batut-o, a intretinut raporturi sexuale cu victima, i-a luat bijuteriile pe care aceasta le avea, precum si suma de 20 de milioane de lei, reprezentind asa-zisa datorie pe care Draghita Cucov ar fi avut-o fata de patroana societatii Dancalin. Pe data de 6 ianuarie, tinara a reusit sa fuga sarind pe fereastra, iar apoi a alertat ofiterul de serviciu de la Politia Cluj. Diana Nastas si Dumitru Tatarciuc au fost retinuti si prezentati Parchetului de pe linga Tribunalul Cluj, fiind cercetati in stare de arest preventiv. Patroana SC Dancalin este cercetata pentru actiunea de instigare la infractiunea de lipsire de libertate si risca o pedeapsa cu inchisoare intre 5 si 12 ani, iar Tatarciuc este cercetat pentru infractiunea de viol, tilharie si lipsire de libertate, riscind o pedeapsa cu inchisoarea intre 3 si 18 ani. Cercetarile sint in desfasurare pentru a se stabili daca au fost implicate si alte persoane in acest caz de rapire si sechestrare. STELIAN GORGAN Depozit de covoare, jefuit de mascati Un depozit de covoare si mochete, apartinind SC Piritex SRL, din comuna prahoveana Barcanesti, a fost pradat, in urma cu doua nopti, de un grup de hoti care aveau fetele acoperite cu cagule. Paznicii magazinului, Ion Angheloiu, 27 de ani, si Alin Dumitru, 22 de ani, au fost legati de infractori cu doua bucati de cablu electric. Dupa ce au scapat de paznici, hotii au incarcat in doua autoturisme mai multe suluri si cupoane de covoare si mochete, in valoare de aproximativ 60 de milioane de lei. Deoarece infractorii purtau cagule, ancheta politistilor, condusi in acest caz de adjunctul sefului IPJ Prahova, col. Teodor Malaescu, este deosebit de dificila. VIOLETA STOICA 