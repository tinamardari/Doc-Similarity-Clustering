 Un studiu al Bancii Mondiale, facut la cererea guvernului, pune degetul pe rana Romania, prinsa in mlastina coruptiei La cererea guvernului roman, pe 19 februarie, Banca Mondiala a definitivat un raport care analizeaza fenomenul coruptiei din tara noastra. Rezultatele cuprinse in raport nu sint deloc incurajatoare si arata ca fenomenul coruptiei cuprinde cele mai importante sfere sociale si ale vietii publice. Studiul a fost efectuat prin intervievarea a trei categorii sociale: functionari publici, persoane civile si intreprinzatori. Cea mai importanta concluzie a raportului este aceea ca fenomenul coruptiei este perceput ca fiind raspindit la toate nivelurile societatii. Realitatea trista Astfel, in timp ce aproximativ doua treimi din romani cred ca "toti" sau "majoritatea" oficialilor sint corupti, rapoartele oficiale din Romania au aratat ca doar 44 la suta din romani cred ca exista coruptie in sectorul public. De asemenea, spun expertii Bancii Mondiale, "la fel de clar este" ca cei mai multi dintre oameni considera ca fenomenul coruptiei a devenit "o stare de normalitate". Astfel, 44 la suta dintre oficiali sint de acord ca "toti sau aproape toti functionarii publici sint corupti" si 33 la suta din aceeasi categorie considera ca "mita face parte din cotidian". In comparatie, 70 la suta din intreprinzatori si 67 la suta din personele civile cred ca "toti sau aproape toti functionarii publici sint corupti" si 41 la suta, respectiv 50 la suta din categoriile mentionate apreciaza ca "mita face parte din cotidian". Autoritatea vamala are cea mai proasta imagine Mai mult de jumatate din romanii chestionati asupra nivelului coruptiei in diverse sectoare publice cred ca "toti sau majoritatea" oficialilor din justitie si din autoritatea vamala sint implicati in coruptie. Fondul Proprietatii de Stat, parlamentul, sectorul sanatatii, politia sint, de asemenea, percepute de cei mai multi din subiecti ca fiind cuprinse de fenomenul coruptiei in masa. "Ca o nota buna", exista totusi si domenii pe care majoritatea intervievatilor le considera mai putin implicate in acest fenomen : armata, posta, telecomunicatiile si mass-media. In topul celor mai "corupte" domenii se afla: autoritatea vamala - dupa cum considera 62 la suta din oficiali, 52 la suta din persoanele civile si 66 la suta din intreprinzatori; urmata de justitie (tribunale si Parchete) - dupa cum evalueaza 53 la suta dintre oficiali, 55 la suta din persoanele civile si 65 la suta din intreprinzatori. Urmeaza, in ordine descrescatoare, FPS, parlamentul, sectorul sanatatii, politia, guvernul, Garda Financiara. Presedintia este suspectata de coruptie doar de 21 la suta din oficiali, 40 la suta din persoanele civile si 32 la suta dintre intreprinzatori. Saracia, principala cauza a coruptiei Principalele cauze ale coruptiei, in opinia celor intervievati, sint in numar de sapte: salariile scazute si saracia; dorinta de cistiguri personale; imperfectiunile legislative; nivelul ridicat al birocratiei; slaba aplicare a legii; imperfectiunile sistemului judiciar si prea multe reglementari. Consecintele coruptiei identificate in acelasi raport sint: scaderea nivelului de trai al populatiei; imbogatirea peste masura a anumitor categorii sociale in defavoarea categoriilor deja defavorizate; declinul moral al societatii; pierderea interesului investitorilor straini; amenintarea securitatii statului; scaderea increderii in posibilitatea muncii cinstite; incalcarea drepturilor omului. In acelasi raport se arata ca opinia publica "nu va crede in seriozitatea unei campanii impotriva coruptiei pina nu va vedea serioase progrese in acest sens".De asemenea, se subliniaza ca "o strategie credibila, rational articulata, urmata de progrese serioase in implementarea si monitorizarea ei va ajuta la restabilirea increderii opiniei publice in campania anticoruptie". Solutii la indemina Raportul cuprinde si solutii pentru reducerea fenomenului coruptiei: mai multa transparenta in viata politica, inlaturarea conflictelor de interese si transparenta in finantarea partidelor; crearea posibilitatii ca firmele private sa aiba un cuvint de spus in procesul de reglementare legislativa, prin "ascultarea propunerilor lor"; elaborarea unei strategii care sa cuprinda reforme institutionale pentru prevenirea coruptiei, strategie care sa fie trasata si implementata de un comitet de conducere cu reprezentare la nivel de lideri guvernamentali si neguvernamentali. MADALINA SISU MIHAELA CONSTANTINESCU Valerian Stan renunta la cetatenia romana Valerian Stan, fost lider al Aliantei Civice si fost sef al Departamentului de Control al Guvernului pe vremea cabinetului Ciorbea, a solicitat guvernului Nastase renuntarea la cetatenia romana. "Astazi ma vad obligat sa renunt sa mai apartin unui stat care are mentalitatea ca obligatii au numai oamenii de rind, iar drepturi, inclusiv de a se purta abuziv, ceilalti. Norma constitutionala dupa care «Nimeni nu este mai presus de lege» este, in Romania, o retorica pur demagogica. Renunt sa mai apartin unui stat care trateaza cel putin neglijent si impotriva cetatenilor sai nu doar obligatiile internationale pe care si le-a asumat, dar si Constitutia si legile proprii", incheie Valerian Stan comunicatul prin care anunta demersul sau. Valerian Stan a expus ieri "masurile injuste" pe care le-a "suportat din partea autoritatilor statului roman" si care i-au "afectat demnitatea si statutul profesional si social". Prima masura de acest fel a fost in 1990, cind a fost indepartat din armata, din ordinul ministrului de atunci - Victor Stanculescu - ca urmare a actiunilor sale in cadrul CADA, si anchetarea sa, timp de mai multe luni, de catre Parchetul Militar, la sesizarea conducerii MApN. Valerian Stan mai considera ca o a doua masura indreptata impotriva s-a luat dupa ce a devenit, in 1996, sef al Departamentului de Control al guvernului Ciorbea. Stan spune ca aceasta inlaturare s-a datorat faptului ca a a evidentiat nereguli comise de inalti demnitari publici si oameni politici. Ca dovada ca demiterea sa din aceasta functie s-a facut "sub presiune", Stan aminteste o declaratie ulterioara a lui Victor Ciorbea, in care fostul premier recunostea ca demiterea lui Stan "s-a datorat presiunii liderilor unui partid si ale «unei inalte institutii a statului»". Pe lista motivelor, Stan invoca si actiunile intreprinse impotriva sa in justitie de catre cei vizati de articolele scrise de Stan in calitate de colaborator la doua ziare centrale. "Hartuirea mea in justitie, ca si a multor ziaristi, s-a produs cu toate ca in Romania problema coruptiei demnitarilor si functionarilor publici este de o gravitate speciala", "obstacol principal al integrarii Romaniei". CRISTINA SOFRONIE Bref Adrian Nastase ofera, in sfirsit, o explicatie pedeserizarii Executivul "se gindeste serios" la amendarea Legii privind Statutul functionarului public, in sensul eliminarii posibilitatii ca functionarii publici sa fie si membri de partid, a declarat ieri ministrul administratiei publice, Octav Cozmanca. El a precizat ca aceasta chestiune ar urma sa fie reglementata in momentul elaborarii Codului administrativ. La rindul sau, premierul Adrian Nastase a declarat ieri, in cadrul teleconferintei cu prefectii, referindu-se la discutiile legate de "pedeserizarea administratiei publice", ca serviciile publice descentralizate trebuie conduse de persoane "care cred" in programul guvernului. Daca nu, "mai asteapta o tura", a spus Nastase, care a adaugat ca "ar vrea sa nu mai primeasca asa multe lectii in materia asta" (n.r. - Legea functionarului public). Potrivit primului-ministru, Legea privind Statutul functionarului public a fost elaborata de partidele aflate la guvernare pina in 2000, iar membrii acestor partide au devenit functionari publici. "Stim foarte bine ca inainte de 1999 sau 2000 nu erau functionari publici, erau functionari de partid", a spus Nastase, care a adaugat ca respectivele persoane, "puse in posturile astea, devin inamovibili, ca si judecatorii". (M.S.) Schimbare de garda la Palatul Victoria La Serviciul de Protectie si Paza (SPP) continua febra schimbarilor de sefi. Dupa inlocuirea directorului SPP si a adjunctului sau, dupa numirea unui nou sef al sectiunii care se ocupa de paza si protectia presedintelui Romaniei si a Administratiei Prezidentiale, a venit si rindul guvernului. Seful Sectiunii 3 a SPP, cea care se ocupa de paza si protectia prim-ministrului, a resedintelor si traseelor acestuia, dar si a cladirii guvernului, colonelul Mircea Serediuc, a fost si el schimbat de noii veniti. Noul sef al Sectiunii 3 este colonelul Gheorghe Badea care, pina la numire, a fost loctiitor al sefului acestei structuri.(C.O.) Funar a mai pierdut un aliat Joi seara, in cadrul sedintei Consiliului Local al municipiului Cluj-Napoca, grupul de consilieri locali ai Partidului Romania Mare a primit o grea lovitura prin demisia consilierului PRM Alexandru Calbajos. Demisia consilierului schimba raportul de forte din executivul clujean, in prezent cel mai mare numar de consilieri revenind filialei locale a UDMR, care are opt reprezentanti, in timp ce PRM a ramas cu doar sapte mandate. Surse din rindul consilierilor locali clujeni spun ca Alexandru Calbajos era la al doilea mandat de consilier local si, pina la demisie, un apropiat al lui Funar, el urmindu-si "stapinul" pe la toate partidele pe unde acesta a activat, de la PUNR-PAUR-PRM. ( M.S.) PDSR continua schimbarea sefilor din Alba Printr-un ordin al Ministerului Finantelor Publice, economistul Ioan Dobra, director general al DGFPCFS Alba, a fost eliberat ieri din functia detinuta in ultimii patru ani. Comandantul Politiei municipiului Alba-Iulia, colonelul Viorel Beca, a fost eliberat ieri din functie, printr-un ordin al sefului IGP, generalul de brigada Florin Sandu. Beca a ocupat functia respectiva din august 1998 dupa ce, anterior, a condus Serviciul Judiciar din cadrul IPJ Alba. Destituirea colonelului Beca era foarte previzibila dupa ce, cu putin timp in urma, colonelul Vasile Todeasa a fost inlocuit din functia de inspector-sef al IPJ Alba de catre colonelul Dorin Aron. (L.D.) Deputatul Mindroviceanu se desparte de PNL Suceava Presedintele Organizatiei Municipale Suceava a PNL, Ioan Lungu, a anuntat ieri demisia deputatului Vasile Mindroviceanu din Biroul Permanent Interimat Judetean. Vasile Mindroviceanu, fost presedinte al organizatiei judetene, s-a izolat de colegii liberali inca din timpul campaniei electorale, cind nu s-a aratat deloc in fata alegatorilor. Tragerea lui pe linie moarta in cadrul PNL Suceava este iminenta. Din acest motiv, fostul lider al liberalilor suceveni a facut el primul pas, retragindu-se din structurile de conducere. (T.A.) Unda verde pentru recuperarea creantelor internationale Ambasadele si consulatele Romaniei au primit unda verde din partea autoritatilor de la Bucuresti pentru demararea recuperarii rapide a datoriilor altor state catre Romania. Creantele, la care se adauga dobinzile, se ridica la aproximativ 2,2 miliarde de dolari, dupa cum a afirmat secretarul de stat in MAE, Cristian Colteanu. Cel mai mare datornic este Irakul, cu 1,7 miliarde de dolari. Urmeaza Sudan, Siria, Mozambic, Libia, Angola, Guineea, Cuba, Coreea de Nord si Mongolia. De la unii datornici au inceput sa fie adunati bani: de la Egipt s-au recuperat 456 de milioane de dolari, de la Guineea 2, 8 milioane, de la Iran 75 milioane de dolari, Zambia - 29, 8 milioane de dolari, Nigeria - 0,264 milioane de dolari si Vietnam - 12 milioane ruble transferabile. (T.G.) Centrala MAE si-a marit schema In decurs de o luna, centrala MAE si-a marit componenta cu 11 persoane. In ianuarie 2001 guvernul a decis ca "numarul maxim de posturi in MAE este de 1808, din care 608 in centrala MAE, exclusiv demnitarii si posturile aferente cabinetului ministrului", incadrarea acestora urmind a fi realizata in maximum 45 de zile de la intrarea in vigoare a hotaririi. Dupa aproximativ o luna si jumatate, guvernul revine asupra hotaririi din ianuarie si da o noua decizie in care se spune ca "numarul maxim de posturi in MAE este de 1819, din care 619 in centrala MAE, exclusiv demnitarii si posturile aferente cabinetelor acestora", incadrarea in posturi urmind a se realiza in maximum 90 de zile de la data intrarii in vigoare a hotaririi. (C.S.) Democratii clujeni il sustin pe Basescu Democratii clujeni sustin candidatura lui Traian Basescu pentru functia de presedinte al Partidului Democrat, conform unei declaratii a deputatului PD de Cluj, Emil Boc. Boco a argumentat ca aceasta decizie a fost luata pentru ca Traian Basescu are mai mare credibilitate in fata opiniei publice. "Basescu a demonstrat de atitea ori ca deasupra legii nu se afla nimeni. Traian Basescu este un promotor al eficientei in orice domeniu", a declarat Boc. ( M.S.) Premierul taie macaroana protestatarilor Premierul Adrian Nastase a declarat ieri ca nu poate da bani celor care se urca pe macarale sau se blocheaza in subteran deoarece "salariile trebuie sa reflecte randamentul economic si pentru mineri, si pentru profesori, si pentru asistentii medicali". Nastase a dat chiar un diagnostic celor care recurg la masuri extreme pentru a le fi satisfacute revendicarile: "Cind aud ca unii vin, se urca pe o macara si cer majorari salariale de 100-150 la suta, ma intreb daca sint intregi la minte", a spus el. Primul-ministru i-a trimis, scurt, la munca pe toti cei care cer bani mai multi.(M.S.) Iliescu, Nastase si Geoana au planuri mari Nici un ambasador nu este sigur de scaunul lui Diplomatia romaneasca fierbe. "Miscarile de trupe" din rindul ambasadorilor nu s-au oprit doar la cele zece schimbari efectuate in urma cu doua zile, ci se vor extinde la nivelul tuturor misiunilor diplomatice ale Romaniei in strainatate, dupa cum ne-au marturisit surse de la Palatul Cotroceni. Nici un ambasador nu va fi iertat, toti vor trece prin examenul de evaluare, chiar daca unii dintre ei au fost numiti de putin timp. "Triumviratul" Ion Iliescu- Adrian Nastase- Mircea Geoana este cel care decide soarta diplomatilor romani. Ion Iliescu considera normala schimbarea ambasadorilor, deoarece aceasta metoda este practicata de toate tarile in momentul schimbarii puterii. Cum Ministerul de Externe nu dispune de atitia diplomati de cariera care sa-i inlocuiasca pe actualii ambasadori si cum fiecare incearca sa-si numeasca in scaunele de ambasadori oamenii apropiati, cei trei trebuie sa gaseasca persoane care sa fie acceptate de tarile in care sint trimise. Asta, pentru a nu se repeta cazul lui Mircea Criste, pentru care s-a gasit un loc de ambasador la Skopje, dupa ce a fost refuzat de catre autoritatile germane pentru Ambasada Romaniei la Berlin. Au ramas in suspensie numirile in unele dintre ambasadele importante: Paris, Berlin si Strasbourg. Cei care au fost numiti in sedinta de joi a guvernului vor fi audiati in cel mai scurt timp de catre comisiile parlamentare de politica externa dupa care, prin decret prezidential, vor fi trimisi la post. Premiul cel mare: imunitatea diplomatica Imunitatea diplomatica este cel mai important beneficiu pe care il au ambasadorii. La aceasta se adauga imunitatea de jurisdictie. Desi au obligatia sa respecte legile tarii unde sint acreditati, diplomatii nu pot fi chemati in justitie decit de guvernul sau de tribunalele tarii lor. Imunitatea de jurisdictie nu are ca scop sa sustraga pe diplomati actiunii justitiei. Diplomatul strain nu este absolvit de raspundere pentru infractiunile pe care le-ar putea comite. El are obligatia de a respecta cu strictete reglementarile privind circulatia pe drumurile publice ale tarii unde au fost trimisi. Scoala "de bune maniere" Noii ambasadori, care nu stiu "cu ce se maninca" diplomatia, vor fi obligati sa invete "Indreptarul de protocol". Indreptar care nu le arata doar care le sint privilegiile si obligatiile in materie de politica externa, dar care ii invata cum trebuie sa se comporte in societate, cum sa manince, cum sa mearga pe strada si cum sa vorbeasca. De exemplu, conform "Indreptarului de protocol", la capitolul "Tinuta si comportarea in timpul mesei", diplomatii sint invatati: "Tinuta fizica trebuie sa fie degajata, nu fortata. Picioarele se tin normal pentru a nu incomoda vecinii. Coatele nu se tin pe masa (...) Servetul se pune pe genunchi. El nu se va prinde in rascroiala hainei, in decolteu sau de git. Nu se maninca in graba sau nervos. Gestul de a se tine degetul mic in sus cind se bea sau se maninca nu este recomandabil (...) Cind se scapa un tacim pe jos, se ridica, se pune pe marginea mesei si se cere altul". In acelasi indreptar exista si un capitol dedicat "Felului in care se maninca unele alimente". In acesta se arata ca "sandvisurile mici se maninca cu mina (...) In lichidele fierbinti nu se sufla pentru a le raci, ci se asteapta sa se raceasca singure. Farfuria nu se apleaca pentru a consuma si ultimele linguri (...) Cafeaua neagra sau ceaiul se sorb fara nici un fel de zgomot. Strugurii si ciresele se maninca cu mina, iar simburii se scot in pumnul tinut cit mai aproape de gura". La capitolul "Tinuta vestimentara", diplomatilor si lucratorilor MAE li se recomanda in mod special sa acorde o mare atentie "igienei permanente, acuratetei imbracamintei si modului civilizat in care se iese in societate". Se atrage atentia ca "la barbati accesoriile au o mare importanta". Acestora li se spune sa poarte "o camasa curata si bine calcata, o cravata discreta, asortata, ca si incaltamintea si ciorapii la culoarea costumului". TEODORA GEORGESCU MIHAELA CONSTANTINESCU Vadim recunoaste ca in PRM domneste haosul Liderul PRM, Corneliu Vadim Tudor, i-a avertizat ieri pe membrii partidului ca, daca nu termina cu certurile, desfiinteaza toate filialele. El a facut, in cadrul sedintei Consiliului National al PRM, un apel la unitatea partidului. "Nu transformati filialele in zeci de partidulete, fiindca va avertizez ca le desfiintez pe toate. Nu incercati sa faceti ce nu au reusit sa faca dusmanii mei, anume sa-mi fie lehamite de politica", a spus Vadim. El a adaugat ca, din cauza disputelor din filiale, exista pericolul ca partidul "sa se dinamiteze din interior". C. V. Tudor le-a spus participantilor la Consiliul National ca nu i-a placut niciodata "sa faca pe dadaca", precizind ca este "piinea lui Dumnezeu", dar poate fi si "biciul lui Dumnezeu". El a facut si o radiografie a partidului pe care il conduce: astfel, in PRM au aparut "mici eruptii ale vanitatii", membrii partidului "se pirasc intre ei", iar "fiecare se cearta cu fiecare". C. V. Tudor a anuntat ieri ca PRM va face "un cabinet din umbra" pentru "pregatirea vremii cind va veni la putere". Vadim a spus ca in aceasta perioada PRM lucreaza la o noua organigrama a guvernului, "mai buna si mai functionala decit cea actuala". Liderul PRM considera ca a venit timpul sa fie promovati oameni din noua generatie si a apreciat ca "regimul bicefal Iliescu-Nastase" se va prabusi pina anul viitor. Vadim nu a dat detalii referitoare la cabinetul din umbra, dar a aratat ca PRM trebuie sa demonstreze pe plan extern ca este celmai serios partener de dialog. "Este nevoie sa fim in NATO din cauza Ungariei pe care trebuie s-o tinem aproape", a afirmat C. V. Tudor. El considera ca PRM trebuie sa isi faca un ziar si un post de televiziune propriu. Vadim nu a uitat sa reia tema "fraudarii alegerilor", considerind ca aceasta este cauza pentru care a pierdut prezidentialele. MADALINA SISU LUCIAN PURCAREANU Tensiune intre Bucuresti si Budapesta Ambasadorul Ungariei la Bucuresti a fost chemat la MAE pentru a da explicatii in legatura cu vizita neanuntata a doi oficiali maghiari La solicitarea premierului Adrian Nastase, ambasadorul Ungariei la Bucuresti a fost convocat ieri la Ministerul Afacerilor Externe pentru a da explicatii in legatura cu vizita in Romania a doi oficiali maghiari, a declarat ieri ministrul administratiei publice, Octav Cozmanca. El a precizat ca secretarul de stat din MAE ungar, Nemeth Jsolt, si ministrul justitiei din Ungaria, David Ibolya, au venit in Romania intr-o vizita privata, insa au avut intilniri oficiale. "In calitate de turist, nu ai intilniri oficiale cu persoane publice", a apreciat Cozmanca. Ministrul administratiei publice a mai spus ca "nu i se pare normal ca un demnitar sa vina in Romania, chiar pe cont propriu, fara stiinta guvernului". El a exemplificat prin faptul ca nici un demnitar roman "nu s-a deplasat la Budapesta" fara acordul autoritatilor maghiare. "Din acest punct de vedere vom pune lucrurile la punct, chiar de o maniera foarte serioasa", a afirmat ministrul administratiei publice. Octav Cozmanca ne-a declarat ca autoritatile de la Bucuresti vor cere explicatii autoritatilor ungare in legatura cu vizita in Romania a oficialilor maghiari. Potrivit ministrului administratiei publice, Nemeth Jsolt s-a deplasat in judetele Alba, Harghita si Covasna, intilnindu-se, printre altele, si cu primarul municipiului Sfintu-Gheorghe, iar David Ibolya s-a aflat in vizita in judetul Arad, unde a discutat cu primarul Dorel Popa despre statuia celor 13 generali. MADALINA SISU [17][pl.dll?rid=expresro] 