 BNR si-a umplut vistieria cu inca 700 milioane dolari Rezerva internationala de aur si valuta a depasit 3,1 miliarde dolari in luna iulie Rezervele internationale ale Bancii Nationale a Romaniei (BNR), alcatuite din suma rezervelor valutare si evaluarea cantitatii de aur din vistieria bancii centrale, au depasit 3,1 miliarde dolari la sfirsitul lunii iulie, a informat ieri BNR. Cresterea intr-o luna, cu aproape 8%, a rezervelor internationale poate fi atribuita exclusiv majorarii cu 14% a cantitatii de devize straine (n.r. - 267,2 milioane dolari, in valoare absoluta), care a reusit sa compenseze pierderea a 38,4 milioane dolari, sosita din scaderea pretului aurului pe piata internationala. Banca centrala si-a consolidat rezerva valutara la nivelul a 2,174 miliarde dolari, prin cumpararea din piata valutara a 125,9 milioane dolari si atragerea pe termen scurt a 100 milioane de dolari. Tot in iulie au intrat in conturile BNR 80 milioane dolari, reprezentind o transa de imprumut de la Banca Mondiala. Aproape o treime (30%) din rezerva internationala a BNR este cladita pe aur, banca centrala marindu-si cantitatea de aur din vistierie cu 0,1 tone in luna iulie, situindu-se pe locul 31 in lume in clasamentul rezervelor oficiale de aur, potrivit statisticilor FMI. Banca centrala isi continua politica de consolidare a rezervei valutare, acumulind in plus 681,8 milioane dolari in primele sapte luni ale acestui an, extrem de confortabil din perspectiva platilor in contul datoriei publice externe. De altfel, pina la finele acestui an, suma tuturor platilor scadente in contul datoriei publice externe, directe si garantate de Ministerul Finantelor, reprezinta mai putin de 10% (307 milioane dolari) din totalul rezervelor internationale ale bancii centrale. LIDIA MOISE Confuzie in piata Rasdaq Razboiul actionarilor de la Bucur Obor da CNVM peste cap Imprejurarile in care s-a nascut cazul Bucur Obor sint obscure. Astfel, peste 1.600 de actionari de la Bucur Obor au fost victimele unui mai amplu furt de actiuni din piata "realizat" de societatea de valori mobiliare Valinvest in iarna anului 1998. Imediat dupa aceea, in februarie 1999, furtul a fost descoperit si actionarii pagubiti au cerut CNVM suspendarea tranzactiilor pina la recuperarea pagubelor. Justitia nu a dat un verdict in acest caz nici pina astazi. In timp, pina la suspendare, actiunile de la Bucur Obor s-au coagulat in miinile PAS-ului (47,4%), ale lui Laurentiu Postovaru (17,625%), SC Amadeus SRL (5,69%) si Broadhurst Investment Ltd (9,66%). Practic, razboiul se poarta intre comerciantii grupati in PAS si Postovaru, exclus din asociatie in toamna anului 1998, care este actionarul principal al firmei Amadeus, deci cumuleaza un pachet de 23,3% din actiuni, la care a adaugat si actiunile cumparate vinerea trecuta din tranzactia fortata de CNVM. Pentru unii muma, pentru altii ciuma Marul discordiei intre CNVM si asociatii din PAS-ul de la Bucur Obor il constituie presupunerea ca legea nu permite acestor structuri sa acumuleze pachete de actiuni peste ceea ce au dobindit de la FPS. Daca se va decide insa ca PAS-urile nu au acest drept, atunci orice cumparare de actiuni din piata de capital efectuata de alte asociatii salariale din tara va trebui anulata si se va deschide o cutie a Pandorei din care CNVM va iesi terfelita. Pentru ca membrii PAS Bucur Obor ne-au declarat ca, in urma cu numai 20 de zile, CNVM aprobase derularea unei oferte publice de cumparare de actiuni pentru alt PAS de la Comercial Vrancea, care a achizitionat 12,855 milioane de actiuni la propria companie! In plus, membrii PAS reproseaza faptul ca nu s-a organizat o oferta publica de cumparare pentru pachetul de actiuni pe care totusi doua SVM-uri, Active Internationale si Intermob, le-au "tras" de la Registrul Roman al Actionarilor. In piata, lucrurile s-au derulat bizar, toate cele 904.144 de actiuni vindute vineri de cele doua SVM-uri au fost cumparate de Postovaru, care a cerut imediat CNVM "sa le restrictioneze irevocabil pe o perioada de 12 luni". LIDIA MOISE Reconversie profesionala la Hunedoara Somerii de azi, ciontolitorii de miine In Hunedoara, doua institutii ar trebui sa se ocupe de soarta somerilor: Oficiul Judetean de Consultanta in Agricultura si Agentia Judeteana de Ocupare si Formare Profesionala. Un miner disponibilizat are de ales de la agricultor, gradinar sau legumicultor, la herghelegiu, smintinitor sau ciontolitor. Oricare dintre aceste meserii se poate invata urmind cursuri de trei-sase luni, la sfirsitul carora, in urma unui test teoretic si al unuia practic, cursantul capata un certificat de calificare. Cioban cu acte in regula Meseriile oferite de OJCA sint numeroase, ca de pilda ciupercar, peisagist, cioban, fazanier, sericicultor, antrenor cabaline, tocator furaje, ciontolitor transator carne, taietor pasari, afumator carne, smintinitor, uscator - deshidrator legume, preparator bauturi racoritoare, preparator napolitane. Nomenclatorul meseriilor din Romania o include si pe aceea de scriitor, de vagoane, evident. Aceste anunturi i-au derutat pe doritorii de noi meserii. Ciobanii cu care am stat de vorba se intreaba cum pot folosi diplomele pe care le-ar obtine. La fel, ciontolitorii calificati, adica cei care curata, in abatoare, carnea de pe oase. Misterul ni-l spulbera Sebastian Domnariu, director al OJCA Hunedoara: "Cursurile sint necesare multor oameni. La ele pot participa orice persoana, fie somer, fie alta categorie. Cursurile sint gratuite. Pentru ca nu avem specialisti pentru fiecare meserie, cind e nevoie angajam lectori externi. Chiar daca par ilare, acestea sint denumirile din nomenclatorul meseriilor. Cursurile pe care le organizam sint absolut necesare unei persoane, care, sa zicem, doreste un credit nerambursabil extern pentru a creste oi. In acest caz, omul are nevoie de certificat de calificare in meseria de cioban. Cursurile se organizeaza doar daca exista cel putin 20 de solicitanti. La ora actuala avem in desfasurare cursuri de tractorist si legumicultor. O neimplinire o reprezinta esecul organizarii cursului de procesatori de melci, care, din cauze ce nu tin de institutia noastra, nu s-a mai organizat". Neincrederea e direct proportionala cu ciudatenia Oamenii sint neincrezatori cind e vorba despre cursurile respective. Nea Costica, legumicultor din Corabia, venit cu rosii la Piata Deva: "Sa fim seriosi. La ce am nevoie de cursuri sa invat ce stiu? Bani de credit n-am nevoie. De diploma nu ma intreaba nimeni ca sa pot vinde". Mai transant a fost Florica Prodan, cioban de la Sibiu, din Marginime: "Cum sa vina unu' cu diploma sa-mi ia locul? Da' ce? Is oile lui? La patron dac-as lucra si nu mi-ar cere diploma, ca io mi-s cioban din tata-n fiu. N-o face ala brinza mai buna!". Cit despre parerea celor care cer locuri de munca, dupa ce au fost disponibilizati din minele din Valea Jiului, va prezentam doar ce spune Petre Burcoiu din Petrosani: "Sa se faca ei smintinitori, smintina mamii lor....". In urma cu un an, somerilor hunedoreni li se oferea posibilitatea recalificarii in meseria de redactor radio-tv sau operator tv. Organizate cu mare tam-tam, cursurile, facute in colaborare cu Agentia Judeteana de Ocupare si Formare Profesionala (AJOFP) Hunedoara, ofereau absolventilor un certificat pe care scria "muncitor calificat in meseria de redactor". LUCIAN STANCIU De saptamina viitoare vom plati cu 10,34 la suta mai mult pentru energia electrica Buzunare curentate De saptamina viitoare, romanii vor plati mai mult curentul electric, una dintre cauzele scumpirii fiind, nici mai mult, nici mai putin, decit seceta prelungita. Noile tarife care vor intra in vigoare cel mai probabil din data de 7 august sint urmatoarele: pentru abonatii casnici care au optat pentru tariful social, pretul pentru primii 50 de kWh creste de la 582 de lei fara TVA la 762 lei cu TVA, in timp ce tariful pentru consumul mai mare de 50 de kWh creste de la 2.272 de lei fara TVA la 2.992 lei cu TVA. Pentru abonatii care au optat pentru tariful standard, pretul unui kWh creste de la 876 de lei fara TVA la 1.210 lei cu TVA. In cazul consumatorilor casnici care au ales tariful standard diferentiat pe zi si noapte, pretul se modifica astfel - 1.468 de lei/kWh cu TVA pentru energia consumata ziua si 952 de lei/ kWh pentru consum noaptea. Cei care au optat pentru tariful standard diferentiat pe trei zone orare (functie de consumul energetic din sistemul national) tarifele se modifica din data de 7 august dupa cum urmeaza: 2.420 de lei/kWh pentru curentul electric consumat in orele de virf (6.00-10.00, de exemplu), 1.210 lei/kWh pentru consumul la ore normale (12.00 - 16.00) si 953 de lei pentru consumul in timpul noptii sau incepind cu ora 22.00. Din cauza lipsei apei, productia de energie din hidrocentrale a scazut cu peste 30%, pentru a acoperi cererea la nivel national, crescind productia din termocentrale. In plus, a crescut si cererea totala de curent electric din economie, cu circa 2%, iar pretul combustibililor din import - gaze si pacura - aproape s-a dublat. In aceste conditii, Autoritatea de reglementare in domeniul energiei a acceptat cererile SC Hidroelectrica si SC Termoelectrica de scumpire a curentului electric, procentul de majorare fiind insa cu mult mai mic decit cele din cerere - 80, respectiv 33%. ANRE a decis majorarea tarifelor la energie electrica in medie cu 10,34%, pastrind nemodificata valoarea abonamentului lunar. MIHAELA BALEA 