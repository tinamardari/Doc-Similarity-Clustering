MachineLearning Competenta si-a pus ciorapi lycra Revolutia secretarelor Bine cunoscutele expresii "noteaza ce dictez, domnisoara!" sau " trimite, te rog, corespondenta", devenite aproape stereotipe intr-o firma, sint pe cale sa dispara din limbajul curent si sa intre "in istorie", in conditiile in care secretarele sint din ce in ce mai putin niste simple executante la cheremul sefului, devenind, in timp, persoane importante in cadrul unei organizatii. Potrivit unui studiu realizat recent de specialistii britanici, in Anglia, mai mult de 50 la suta din secretare sint cel putin la fel de bine calificate ca si sefii lor, reusind sa organizeze activitatea institutiei, sa tina situatia sub control si chiar sa-si inlocuiasca superiorul in caz de nevoie. Cineva trebuie sa-l controleze pe director In conditiile in care firmele tind sa se dezvolte din ce in ce mai mult, apare nevoia de personal calificat, care sa cunoasca tot mai multe domenii, astfel incit sa poata coordona activitatile multiple ale institutiei. Nu de putine ori, secretara, devenita, in noua ei postura, "asistent manager", are pregatire superioara sefului ei, ba chiar si abilitati suplimentare deoarece trebuie sa cunoasca mai multe limbi straine, sa stie sa intocmeasca scrisori de afaceri, sa tina legatura cu partenerii de afaceri ai sefului sau, sa cunoasca in amanunt activitatea firmei si sa fie capabila sa aiba initiative sau sa-si consilieze superiorul in caz de nevoie. Imaginea stereotipa a secretarei cu studii medii, care sta o zi intreaga la masina de scris, sau, mai de curind, in fata computerului, copiind cu fidelitate textele redactate de sefi, lacuindu-si indelung unghiile in pauzele de lucru si facind cafeluta cind este solicitata, este aproape complet uitata si inlocuita de o noua formula: secretara "femeie de afaceri", activa si dinamica, bine imbracata si bine educata, capabila sa faca fata oricarei situatii cel putin la fel de bine ca si seful sau. Secretara taie si spinzura in firmele moderne Dezvoltarea continua a firmelor a atras dupa sine nevoia de recrutare a unui personal nu numai foarte calificat, dar si compatibil cu nevoile firmei si cu cerintele postului de angajare. Astfel au aparut departamentele de recrutare, in care specialistii evalueaza atent caracteristicile solicitantului, analizind atit bine cunoscutele rapoarte de activitate, cit si trasaturile psihologice ale acestora. Potrivit expertilor de la departamentele de resurse umane, in ultima vreme s-a impus "secretara-director", care devine personajul-cheie in organizatie si careia, gratie pregatirii sale de exceptie, i s-a extins aria de competenta, fiind solicitata chiar sa angajeze personal si, in caz de nevoie, chiar sa faca si destituiri. Secretara a devenit un personaj chiar foarte popular, angajatii firmelor fiind deseori cei care cer sa i se dea sarcini noi. Potrivit sursei citate, studiul realizat de britanici a relevat faptul ca angajatii firmei vor ca, printre altele, secretara sa intocmeasca bugetele organizatiei, sa recruteze personal si chiar sa ia decizii manageriale, bazindu-se pe faptul ca aceasta stie oricum cel mai bine ce se intimpla in interiorul firmei. O femeie de afaceri cu salariu pe masura "Secretarele au devenit un fel de patura medie in staff-ul unei firme, reprezentind un nivel de mijloc in structura de conducere", declara Sarah El-Dori, director al firmei britanice Office Angels. Avind in vedere prestigiul de care se bucura si responsabilitatile deosebite care ii revin, secretara poate solicita un salariu urias la angajare, mergind, potrivit sursei citate, si pina la 30.000 (45.000 de dolari) de lire sterline pe an. Dar secretarele, comenteaza Reuters, chiar au nevoie de salarii deosebit de mari. Colaborind, cel mai adesea, cu personaje din virful ierarhiei, secretara trebuie sa aiba un aspect impecabil, sa-si cumpere haine foarte scumpe si accesorii si sa fie pregatite pentru orice eventuala calatorie, ca parte a muncii sale. Delegatiile sint foarte frecvente, in conditiile in care firmele au de multe ori filiale in alte orase sau chiar in strainatate. Desigur, secretara este cea care merge frecvent la intilniri de afaceri si tine legatura cu partenerii sefului sau, astfel incit ea trebuie sa aiba o imagine de femeie de afaceri, trebuie sa cunoasca foarte bine activitatea firmei si sa fie o "experta" in diplomatie si in teoria argumentatiei. Spectrul cafelutei le urmareste pe secretarele emancipate Dar cine ramine totusi "sa faca o cafeluta" si sa i-o aduca directorului in timpul unei sedinte? Sociologii britanici sustin ca multe secretare continua sa faca asta. In general, in aceste posturi sint angajate femei, care, nu de putine ori, sint aproape disperate sa-si gaseasca, si mai apoi, sa-si pastreze un loc de munca, astfel incit sint gata sa "se supuna", cuminti, superiorului lor. Pentru secretarele care nu sint angajate pe un nivel managerial, atributiunile nu s-au schimbat foarte mult, ci numai conditiile de munca si atmosfera generala. "Nici nu mai conteaza cit primesti salariul. Daca esti inca in situatia de a face ceaiul, atunci stii foarte bine ce statut ai si nivelul de competenta care ti se atribuie", spune Marjory Mair, directorul Departamentului de dezvoltare al "The Industrial Society". Potrivit acesteia, directorii pot asocia adesea "mentalitatea de sclav" cu rolul pe care vor sa si-l asume secretara si multi sint cei care urmaresc special sa angajeze personal cu statut inferior in firma. "Unora le place sa se uite la tine de sus. In general, aceste secretare sint considerate un fel de ciine personal", adauga aceasta. DIANA EVANTIA BARCA Serviciile secrete ruse au descoperit cine a trimis la fund "submarinul mortii" Rusii si-au tras singuri o racheta in "Kursk"! Submarinul nuclear s-a scufundat dupa ce a fost lovit de o racheta aflata in teste, lansata de crucisatorul "Petru cel Mare" Submarinul nuclear "Kursk", la bordul caruia se aflau 118 persoane, a fost lovit de o racheta antisubmarin trasa de pe crucisatorul "Petru cel Mare" in timpul unui exercitiu, afirma cotidianul "Berliner Zeitung", care citeaza raportul serviciilor secrete ruse (FSB). Potrivit France Presse, directorul FSB, Nikolai Patrusev, a condus o comisie de ancheta care a prezentat presedintelui Vladimir Putin rezultatele cercetarilor sale pe 31 august. Potrivit acestui document, crucisatorul "Petru cel Mare" a lansat pe 12 august, in cadrul unor manevre, o racheta antisubmarin de tip "Granit", echipata cu un nou sistem de capete de cautare. Racheta a despicat apa pe o distanta de 20 de kilometri, dupa care observatorii de la bordul crucisatorului au inregistrat o explozie, urmata, la citeva secunde, de o a doua. "Cele doua explozii au fost vizibile de la bordul crucisatorului", scrie "Berliner Zeitung", citind raportul FSB. Echipajul vasului a crezut ca si cea de-a doua explozie facea parte din programul exercitiului. Comisia de ancheta a FSB a stabilit insa ca s-a inteles mult mai tirziu ca «pozitia submarinului "Kursk" si cea a rachetei "Granit" coincideau aproape perfect, aflindu-se la 400 de metri distanta». Cu toate acestea, raportul FSB nu explica in nici un fel din ce cauza racheta a lovit submarinul. Raportul FSB, o palma pe obrazul armatei Crucisatorul "Petru cel Mare" a tras in fiecare zi, incepind din 2 august, rachete "Granit". Pe 12 august, in Marea Barents, exercitiul pe care trebuia sa-l faca crucisatorul consta in testarea folosirii rachetelor "Granit" pe distanta scurta, "in conditii de un realism maxim". Tocmai pentru ca exercitiul era de o importanta deosebita, in ziua respectiva, la bordul vasului de razboi se aflau comandantul Flotei Nordului, amiralul Viaceslav Popov, si viceamiralul Mihail Mozak. Prin urmare, concluziile raportului FSB risca sa discrediteze conducerea fortelor armate ruse, presedintele Vladimir Putin urmind sa isi expuna punctul de vedere si sa ia eventuale masuri abia dupa revenirea de la summit-ul ONU care se desfasoara la New York, au anuntat surse apropiate Kremlinului. Vladimir Putin intentioneaza, intr-o prima faza, sa discute concluziile FSB in cerc restrins cu Statul Major rus, fara un reprezentant al serviciilor secrete. Serviciul de presa al FSB, contactat de "Berliner Zeitung", nu a dat nici un fel de detalii, iar Nikolai Patrusev "nu a luat nici un fel de pozitie" legata de acest document. In schimb, purtatorul de cuvint al marinei ruse a dezmintit cu vehementa informatiile, argumentind ca "rachetele si torpilele utilizate in cursul manevrelor nu sint echipate cu incarcatura activa". Operatiunea de evacuare a cadavrelor celor 118 marinari morti in urma catastrofei de pe "Kursk" va demara la inceputul lunii viitoare, dar, probabil, nu se vor putea recupera toate, a declarat ieri un responsabil al uzinei "Rubin", care a construit submarinul, si careia i s-a incredintat aceasta operatiune. Americanii confirma dubla explozie Raportul consilierului Casei Albe pentru securitate nationala, Samuel Berger, referitor la tragedia submarinului "Kursk", inaintat luni Rusiei, apara teza conform careia doua explozii au provocat scufundarea submarinului nuclear rusesc. Documentul a fost remis de catre Berger sefului Consiliului de Securitate al Rusiei, Serghei Ivanov, in care se arata ca submarinul a fost atins de doua explozii in decurs de doua minute, la ora 7.28 GMT. Prima s-a produs la 7:28:26, iar a doua la 7:30:42, ultima fiind de aproximativ 45-50 de ori mai puternica decit a doua, a precizat responsabilul american. "Nu stim la ce adincime se afla «Kursk», dar, in functie de aceasta, echivalentul puterii acestor explozii ar fi intre unu si cinci tone de TNT", a declarat Berger. Raportul nu da indicatii legate de sursa acestei explozii, dar alti responsabili americani au declarat ca aceasta s-a produs in interiorul submarinului si nu ca urmare a unei coliziuni, asa cum sugerasera responsabilii rusi. CAMELIA MUNTEAN Premierul bulgar promite reforma cu anestezie Salarii pentru bugetari, caldura pentru pensionari Premierul bulgar Ivan Kostov a prezentat joi, in cadrul primei sesiuni a parlamentului de la Sofia, un plan privind reducerea taxelor, cresterea salariilor pentru salariatii din sectorul bugetar si inghetarea preturilor la energia termica si electricitate pe perioada iernii, in incercarea de a creste increderea populatiei fata de actualul guvern, transmite Reuters. Kostov a propus efectuarea de modificari in strategia de privatizare, astfel incit intreprinderile de stat care detin monopol asupra unor sectoare sa fie vindute unor investitori strategici. Totodata, seful guvernului de la Sofia a subliniat necesitatea aplicarii de reforme in sinul serviciilor de Securitate si al Ministerului de Interne. "In cadrul reformelor se va pune accentul asupra cresterii nivelului de trai si a veniturilor populatiei", a declarat premierul Ivan Kostov. Explozia preturilor in Bulgaria i-a determinat anul trecut pe pensionari sa aleaga intre a renunta la hrana si a se deconecta de la reteaua de alimentare cu caldura, aceasta fiind doar una dintre alegerile dure cu care bulgarii s-au confruntat in tranzitia catre economia de piata, comenteaza Reuters. Standardele de viata au scazut dramatic, iar somajul a crescut vertiginos. Pe fondul crizei economice, Bulgaria a fost zguduita de o serie de scandaluri de coruptie in care au fost implicati inalti demnitari si personalitati ale lumii politice bulgare. (L.C.) Kostov cere bulgarilor incredere in fortele democratice Cu aceeasi ocazie, premierul bulgar Ivan Kostov a lansat un apel, cerind bulgarilor sa acorde incredere fortelor democratice si sa participe la scrutinul legislativ care va avea loc in 2001. "Nu exista sarcina mai importanta pentru guvern si parlament decit sa readuca increderea oamenilor in institutiile bulgare, democratia si viitorul european al securitatii si bunastarii", a declarat Kostov in plenul parlamentului. "Este important ca oamenii sa participe activ la procesul politic si sa se prezinte la urne pentru ca, in caz contrar, vor fi condusi de un parlament slab si un guvern marioneta", a mai adaugat Kostov. Guvernul actual al Uniunii Fortelor Democratice Unite a venit la putere in urma alegerilor anticipate de pe 19 aprilie 1997, provocate de manifestatiile care au avut loc in toata tara din cauza scaderii drastice a nivelului de trai in timpul mandatului precedentului guvern al Partidului Socialist Bulgar. Actualul executiv dispune de o larga majoritate in parlament, cu 137 de locuri dintr-un total de 240. Ultimul sondaj publicat la sfirsitul saptaminii trecute arata ca 73 la suta din bulgari sint dezamagiti de actualul guvern.(C.M.) Statul polonez va da cetatenilor compensatii pentru munca prestata sub regimul comunist Dieta, Camera inferioara a parlamentului polonez, a adoptat ieri o lege modificata de Senat, privind distribuirea catre cetateni a anumitor bunuri apartinind statului, in special apartamente, ca forma de compensatie pentru munca prestata in timpul perioadei comuniste, prin care s-a creat avutia nationala. Aceasta lege controversata risca sa se loveasca totusi de un veto al presedintelui Aleksander Kwasniewski, fost comunist, care considera ca ea violeaza Constitutia pe motiv ca ii trateaza inechitabil pe cetatenii polonezi. Potrivit textului legii, cladirile comunale, cele care apartin cooperativelor, Trezoreriei statului si intreprinderilor de stat pot deveni proprietatea actualilor locatari, noteaza AFP. Totodata, terenurile aflate in proprietatea statului si inchiriate pe o perioada de 99 de ani ar putea intra in proprietatea celor care le-au inchiriat. Cel de-al doilea articol al legii prevede ca cei care nu au primit proprietati sa beneficieze de cupoane din fonduri speciale rezultate in urma privatizarii intreprinderilor, asemeni Societatilor de Investitii Financiare (SIF) din Romania. Proiectul de lege face parte din programul politic al partidului conservator AWS-Solidaritatea, aflat la putere in Polonia. Reprezentantii partidelor de stinga si liberalii au criticat legea, reprosind partidului de guvernamint ca incearca o "manevra electorala" in perspectiva alegerilor din 8 octombrie. Totodata, ei atrag atentia ca legea va declansa un haos economic prin crearea confuziei in privinta dreptului la proprietate. Potrivit fostului ministru de finante si parintele reformelor economice poloneze, Leszek Balcerowicz, aceasta lege "grotesca si absurda" marcheaza "o victorie a populismului si o infringere a societatii". LIVIA CIMPOERU Armata rusa, data la retopit Efectivele armatei ruse vor fi reduse cu 400.000 de militari, pina in anul 2003, pentru a ajunge la 800.000, a afirmat un inalt responsabil al Ministerului Apararii de la Moscova, citat de France Presse. Reducerea efectivelor va incepe anul viitor, a afirmat aceeasi sursa, urmind ca pina in anul 2010 sa se renunte la aproximativ un milion de oameni. Iuri Gladkevici, expert al Agentiei de informatii militare a Rusiei, apreciaza ca aceasta decizie a fost grabita de catastrofa submarinului "Kursk", care a evidentiat inca o data slaba infrastructura a armatei ruse, in principal a flotei, care nu dispune, intre altele, de mijloace de salvare adecvate. Trupele de infanterie vor fi reduse cu circa 180.000 de militari, cele de marina cu peste 50.000, iar armata aerului cu 40.000. De asemenea, trupele Ministerului de Interne, angajate in prezent in conflictul din Cecenia, se vor reduce cu 20.000 de militari. Totodata, reduceri importante sint preconizate si in cadrul fortelor strategice, formate in prezent din 22 de divizii. Afaceristi cu epoleti Armata rusa va putea din nou sa se lanseze in afaceri, guvernul de la Moscova prevazind in proiectul de buget pentru anul viitor posibilitatea ca armata sa se implice in activitati comerciale, care sa ajute la finantarea acesteia, relateaza France Presse. Executivul a preluat o idee mai veche, ce a fost testata la inceputul anilor '90, care insa s-a dovedit ineficienta si a dus la cresterea alarmanta a coruptiei in rindul armatei. Totalitatea fondurilor colectate trebuie sa fie utilizate pentru a ajuta la finantarea armatei, urmind ca prioritatile sa fie stabilite de Ministerul Apararii. Fondurile vor trece prin trezoreria statului, precizeaza proiectul executivului, pentru a se evita fraudele. Bugetul pe anul viitor al armatei ruse este de sapte miliarde de dolari, complet insuficient pentru nevoile armatei. CAMELIA MUNTEAN "Blocada benzinei" ia amploare, intarita cu tractoare Fermierii si soferii de taximetre din Franta au trecut ieri in prima linie a manifestatiilor de protest organizate impotriva cresterii preturilor la carburanti, relateaza agentiile internationale de presa. Mii de soferi de taxi s-au indreptat cu viteza redusa catre centrele marilor orase, blocind circulatia printr-o metoda deja consacrata, botezata "operatiunea melc". In principal, protestatarii incearca sa-l determine pe premierul socialist Lionel Jospin sa le acorde aceleasi reduceri de impozite la carburanti cistigate saptamina trecuta prin presiuni de catre companiile de pescuit si oferite la inceputul acestei saptamini companiilor de transport auto. Potrivit ultimelor informatii, blocarea rafinariilor si depozitelor de carburanti de catre fermieri si taximetristi a facut ca aproximativ 90 la suta din statiile de alimentare cu benzina sa fie goale sau sub stricta rationalizare. Blocade si contrablocade Numeroase "operatiuni melc" au fost organizate de catre taximetristi si micii transportatori, soferii de ambulante si alte categorii profesionale in orasele Toulouse si Montauban (sud-est), Lyon (centru), Angouleme (sud-vest) si Reims (est). O coloana de circa 500 de vehicule a paralizat traficul in centrul orasului Toulouse, in apropierea unui depozit de carburanti blocat inca de luni. Potrivit AFP, pe strazi si in anumite orase din Franta se aflau in derulare ieri dimineata aproximativ 65 de manifestatii de protest, in principal sub forma barajelor. Circulatia rutiera continua sa fie paralizata in zona franceza de acces in tunelul pe sub Canalul Minecii din cauza manifestatiilor organizate de agricultori. Soferii britanici partial blocati la intrarea in tunel au trecut la represalii, blocind autostrada A-16, in sensul Boulogne-Calais, in apropiere de terminalul de la Coquelles (nordul Frantei). Fortele de ordine depuneau ieri eforturi de a-i convinge pe automobilistii britanici sa renunte la acest contrablocaj, care marea confuzia in jurul tunelului. Fermierii britanici au invatat miscarea Unul dintre principalele depozite de carburanti din Marea Britanie, apartinind companiei petroliere Shell, a fost blocat vineri de catre agricultorii britanici, care au urmat exemplul omologilor lor francezi de a protesta fata de marirea preturilor la carburanti. In timpul noptii de joi spre vineri, aproximativ 90 de protestatari si 75 de vehicule au blocat accesul spre rafinaria din Stanlow (nord-vestul Marii Britanii), formind din tractoare si camioane un baraj rutier. Circulatia a fost deblocata ieri dimineata la interventia politiei, care a ordonat fermierilor sa inceteze protestele, in virtutea legislatiei referitoare la actiunile sindicale. Ulterior, fermierii au anuntat ca au luat contactul cu transportatorii rutieri din intreaga tara, in perspectiva extinderii manifestatiilor. Marea Britanie este, dupa Franta, tara cu cele mai mari taxe pe carburanti din intreaga Europa, iar guvernul de la Londra a fost supus unor numeroase presiuni in vederea scaderii preturilor la aceste produse. LIVIA CIMPOERU Un american si-a schimbat sexul ca sa devina lesbiana! O femeie si un barbat devenit femeie au obtinut o autorizatie exceptionala de a se casatori legal in Statele Unite, a declarat joi avocatul ineditului cuplu. "Casatoria va avea loc pe 16 septembrie", a precizat Phyllis Frye, care a reprezentat cauza celor doua femei in fata unei instante judecatoresti din San Antonio, Texas. Potrivit legislatiei existente in acest stat american, daca Jessica Wicks, in virsta de 53 de ani, s-ar fi nascut femeie, ea nu s-ar fi putut casatori cu o persoana de acelasi sex. Curtea de Apel din Texas a hotarit insa ca sexul unei persoane este determinat de cromozomi si nu de organele genitale, deci Jessica ramine din punct de vedere legal barbat, chiar daca si-a schimbat numele si a facut mai multe operatii chirurgicale pentru a deveni femeie. CONSTANTIN VLAD Flash Clinton i-a rapit copilul lui Tony Blair Presedintele american Bill Clinton, care isi exprimase joi dorinta de a-l vedea pe ultimul vlastar al familiei Blair, a fost vazut ieri iesind intempestiv din apartamentele premierului britanic si urcind doua etaje ale Hotelului Waldorf-Astoria din New York, cu micutul Leo in brate, pentru a-l prezenta presedintelui francez Jacques Chirac. Aceasta intrare neprevazuta pe scena diplomatica a bebelusului Leo, in virsta de numai 4 luni, a intervenit dupa o reuniune a sefilor de stat si guvern din cele cinci tari membre permanente ale Consiliului de Securitate al ONU. "Presedintele Clinton a fost incintat sa-l vada pe Leo, sa-l ia in brate si sa i-l arate presedintelui Chirac, cu care urma sa aiba o intrevedere", a declarat un purtator de cuvint al premierului britanic, citat de AFP. Incintat sa-l vada pe micut, presedintele Frantei l-a luat in brate si s-a jucat cu el, dupa care bebelusul a revenit in bratele mamei lui, Cherie Blair. (L.C.) Khattab, inamicul nr.1 al rusilor Comandantul militar cecen Khattab este instigatorul atentatelor criminale din luna septembrie a anului trecut de la Moscova, soldate cu 292 morti, a afirmat seful serviciilor secrete moscovite, Viktor Zaharov, citat de AFP. El a adaugat insa ca explozia din Piata Puskin, din 8 august, care s-a soldat cu 12 morti, nu are nici o legatura cu atentatele de anul trecut. "Khattab se afla in spatele atentatelor teroriste din septembrie 1999 si toate executiile apartin miscarii wahhabite", a declarat Zaharov, referindu-se la rezultatele anchetei care a durat un an. Potrivit sursei citate, comandantul Khattab a platit pentru atentatele de la Moscova 500.000 de dolari lui Arkimez Gotciaev, care le-a organizat. (C.M.) SIDA decimeaza guvernul din Zimbabwe Presedintele zimbabweean, Robert Mugabe, aflat la New York, a anuntat ca cel putin trei ministri si mai multi lideri traditionali din tara sa au murit de SIDA in ultimii ani, relateaza in editia de joi ziarul american "The Herald". Presedintele Mugabe a facut aceasta declaratie cu ocazia unei reuniuni a sefilor de stat sau de guvern din tari ale Africii Australe, cu ocazia Summit-ului Mileniului organizat de ONU la New York. Robert Mugabe a precizat ca au murit de SIDA si membri ai propriei sale familii, de atlfel, foarte numeroasa. Necrutatoarea maladie face saptaminal aproximativ 1.200 de victime in Zimbabwe, unde, potrivit estimarilor, 25 la suta din populatia adulta este infectata cu virusul HIV. (Rompres) Ofiter nipon, spionul rusilor Un militar nipon a fost arestat ieri sub acuzatia ca a transmis informatii confidentiale ambasadei ruse la Tokyo, relateaza AFP. Capitanul de vas Shigehiro Hagisaki, in virsta de 38 de ani, a fost arestat in timpul unei intilniri secrete cu un diplomat rus. "Il banuim de a se fi intilnit de mai multe ori cu diplomati rusi, carora le-a furnizat informatii secrete pe care le putea obtine datorita pozitiei sale", a declarat purtatorul de cuvint al politiei nipone. Ambasada a calificat aceasta acuzatie drept o "provocare", ce vizeaza prejudicierea relatiilor bilaterale. (C.M.) Pamint pe Luna, o investitie buna In Marea Britanie s-au pus in vinzare, pentru prima oara si pentru oricine doreste, suprafete de teren pe Luna, la pretul de 10 lire sterline pentru un acru (4.047 mp). Doi antreprenori din Cornwall si-au asigurat dreptul exclusiv de a vinde teren selenar de la californianul Dennis Hope. Acesta din urma sustine ca este proprietarul de drept al Lunii si a opt planete din sistemul solar, titlu pe care si l-a adjudecat legal, din cauza unei scapari a unei conventii internationale semnata in 1967, care interzice natiunilor - nu si indivizilor - sa detina teritorii in spatiu. (C.V.) Ungaria vinde blindate sovietice pe Internet Simbolurile comunismului in Ungaria, vehicule blindate ale Armatei Rosii sau efigia lui Lenin, vor fi puse in vinzare la licitatie prin intermediul unei adrese pe Internet, relateaza AFP. Printre obiecte figureaza un panou in care soldati ai Armatei Rosii prezinta modalitatea cea mai buna de curatare a cartofilor, dar si jeepuri, vehicule, amfibii blindate, statuete din bronz si platina ale lui Lenin si Marx, carti, picturi si portelanuri. Organizatorii se bazeaza pe cumparatorii straini, in fiecare saptamina urmind a se pune in vinzare cite o suta de obiecte, numarul total al acestora fiind de 500. Pretul de pornire a licitatiei, pentru tot lotul de obiecte, este de aproximativ 61.000 de dolari, iar organizatorii spera ca se va obtine triplul acestei sume. (C.M.) Narco-submarinul Politia columbiana a confiscat un submarin de conceptie ruseasca, partial terminat, care urma a fi folosit de traficantii de droguri. Potrivit sefului politiei, generalul Luis Ernesto Gilibert, submarinul, lung de 30 de metri, a fost gasit intr-un depozit dintr-un orasel muncitoresc, situat la 30 de kilometri vest de capitala Bogota. Gilibert a precizat ca documentele descoperite in apropierea vasului, toate in limba rusa, par a indica faptul ca submarinul era construit de "mafia rusa sau de tehnicieni rusi". Generalul columbian nu a dat nici o explicatie faptului ca nava, cea mai mare de acest gen cunoscuta a intra in uzul narcotraficantilor, era construita intr-o zona inconjurata de munti, departe de mare si la o altitudine de 2.600 de metri, si cum ar fi fost ea transportata spre tarm fara a atrage atentia autoritatilor. Gilibert a estimat insa ca submarinul era proiectat sa transporte cel putin 200 de tone de cocaina sau heroina la fiecare cursa. (C.V.) Spargator? Nu, vibrator O englezoaica a sunat la politie imediat ce a auzit in casa un zgomot suspect, crezind ca in domiciliu i-a patruns un spargator. Femeia, a carei identitate nu a fost data publicitatii, a asteptat ingrozita sosirea autoritatilor, mai ales ca zgomotele suspecte continuau sa se auda. Imediat ce au ajuns, politistii au inceput sa caute un raufacator. Dar, in cele din urma, "intrusul" s-a dovedit a fi un simplu vibrator cu baterii, plasat in noptiera de linga patul femeii. Nu se stie cum, acesta a pornit singur si, din cind in cind, se izbea mai tare in marginea sertarului, producind un sunet ca si cum cineva ar fi batut in usa. (C.V.) 