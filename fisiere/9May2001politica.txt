 Iliescu dezminte ca-l demite pe Vasile Lupu Presedintele Romaniei a dezmintit ieri informatiile aparute intr-un cotidian central conform carora pe biroul sau s-ar afla pentru semnare documentele privind demiterea prim-adjunctului directorului Serviciului Roman de Informatii, generalul de corp de armata, Vasile Lupu. Ion Iliescu a declarat ca nu exista un raport al SRI pentru destituirea generalului Lupu. Presedintele este de parere ca informatiile potrivit carora SRI i-ar fi prezentat un raport despre faptul ca generalul Lupu ar fi fabricat scandalul "Timofte-agent KGB" reprezinta "o minciuna". Seful statului a dat si unele detalii: "Chestiunea e in cercetare. Nimeni nu poate sa pronunte nici concluzii, nici decizii. Nu ne aflam in faza deciziilor". Si presedintele Comisiei parlamentare pentru controlul SRI, Ion Stan (PDSR), a declarat ieri ca SRI nu a facut nici o referire la persoana generalului Vasile Lupu atunci cind a vorbit despre retragerea in rezerva a unui general in urma scandalului "Timofte-KGB". Ion Stan a mai spus ca directorul adjunct, Mircea Gheordunescu, va da explicatii in fata comisiei, pe marginea scandalului. TEODORA GEORGESCU CRISTIAN OPREA Vadim si PRM l-au confiscat pe patriotul moldovean Ilascu urca Golgota politicii romanesti Corneliu Ciontu: "A fost preluat la granita ca un detinut!" Ilie Ilascu a plecat ieri spre Romania la ora 9 dimineata, insotit de o coloana oficiala si de o delegatie a PRM, formata din Dorel Onaca, Mihai Lupoi si Nica Leon. Patriotul moldovean s-a deplasat intii la Taxoveni, localitate aflata pe malul sting al Prutului, unde sint inmormintati parintii sai, decedati in timpul detentiei lui din Transnistria. La Taxoveni, Ilie Ilascu si-a revazut fratele si cele doua surori si a participat la o slujba religioasa de pomenire. Drumul catre Romania a continuat prin punctul de frontiera Sculeni, din judetul Iasi, unde a ajuns in jurul orei 12.20. Desi, in acest punct, Ilascu era asteptat de catre simpatizanti ai PRM si vicepresedintele Consiliului Judetean Iasi, Nicolae Ivanciu, coloana nu a oprit, preferind sa-si continue drumul. Tot la Sculeni s-a facut, potrivit senatorului Dorel Onaca, "schimb de servicii": dupa ce serviciile secrete din Moldova l-au insotit pe patriotul moldovean pina la granita cu Romania, el a fost preluat de SRI. Acest lucru a atras criticile prim-vicepresedintelui PRM, Corneliu Ciontu, care a acuzat faptul ca Ilascu a fost preluat la granita "ca un detinut". "Ilie Ilascu a fost preluat de la serviciile secrete din Moldova, urcat intr-o masina a SRI si s-a pornit spre Bucuresti, probabil cu destinatia Palatul Cotroceni, pentru ca domnul Ion Iliescu sa fie primul care da mina cu Ilascu, pentru un plus de imagine", a declarat Ciontu, citat de Mediafax. Potrivit liderului PRM, din acest motiv nu s-a mai tinut cont de programul gindit de partid, care includea "o primire crestineasca" la punctele de trecere a frontierei Sculeni si la Statuia lui Stefan cel Mare de la Podul Inalt. Programul prevedea initial o oprire la Vaslui, dar delegatia a urmat alt traseu, - prin orasul Bacau si Valea Oituzului, pe unde a trecut in jurul orei 14.30. Drumul a continuat fara nici o alta oprire, Ilie Ilascu fiind prezent la Brasov la ora 16.00, unde a luat masa, urmind sa ajunga la Bucuresti. Prima oprire a patriotului moldovean in Capitala urma sa fie la sediul PRM, unde era asteptat sa soseasca in jurul orei 18.30. Vadim ar fi vrut ca Ilascu sa fie proprietatea sa Judecind dupa declaratiile aparute in revista "Romania Mare", presedintele PRM, Corneliu Vadim Tudor, nu agreeaza o intilnire Ilascu-Iliescu. "Nerusinarea acestui vechi activist nu cunoaste margini, ne si miram cum de il mai rabda Dumnezeu. Tot ce se intimpla bun romanilor - se intimpla din pricina lui si a Moscovei. Tot ce se intimpla rau - el n-are nici o raspundere(...). Timp de noua ani (1992-2001), Iliescu n-a facut absolut nimic concret pentru eliberarea lui Ilie Ilascu. Dimpotriva, a jucat kazaciokul cu cei doi ticalosi care l-au apasat pe patriotul roman, e vorba de Mircea Snegur si Piotr Lucinski", se scrie in revista citata, referitor la Ion Iliescu, la rubrica "Saptamina pe scurt". Continuarea este in acelasi stil: in seara de vineri, 5 mai 2001, autorul studiului "Fericirea de a studia in Uniunea Sovietica" (n.r. - Ion Iliescu) si-a adus aminte de "tineretea lui revolutionara si, in numai citeva secunde, a elogiat de 4 ori interventia salvatoare a... Moscovei". Apoi, autorul rindurilor de mai sus se intreaba: "Ati vazut cita dreptate aveau cei care l-au acuzat pe Ion Iliescu de legaturi cu KGB-ul? Lui poti sa-i fluturi si-un tramvai, tot la Moscova se gindeste!". Sefului statului i se reproseaza ca nu a precizat faptul ca, in decembrie 2000, Ilie Ilascu nu mai era un simplu rezervist, acuzat de "atac armat", ci devenise cetatean roman, senator si parlamentar la Strasbourg. "Asta e "conjunctura favorabila", Iliescule! Asta e "evolutia relatiilor inernationale"! Trebuie sa le mai tragi tu romanilor o ultima copita, cind ai intrat in al 72-lea an (...)", se spune in final. MADALINA SISU Pregatiri intense la Cotroceni La Palatul Cotroceni se faceau aseara pregatiri intense pentru primirea lui Ilie Ilascu la presedintele Romaniei. Consilierii lui Ion Iliescu au fost in permanenta legatura cu suita lui Ilascu si se preocupau de intrevederea dintre cei doi, care nu se stia inca la ce ora va avea loc. Inca de la ora 17.30 incepusera sa soseasca la palat ziaristii pentru a consemna evenimentul, despre care Biroul de Presa stia doar ca ar putea avea loc dupa ora 18.00. ( C.O. ) Patriotul moldovean a sarutat pamintul romanesc cu 160 de kilometri pe ora Peremistii cu surle si trimbite au ramas cu buzele umflate in praful aruncat de bolizii escortei Intr-un stil specific marilor vedete politice, patriotul roman Ilie Ilascu a trecut in mare viteza prin Vama Sculeni si a evitat in ultimul moment sutele de simpatizanti care-l asteptau la Podul Inalt, linga Vaslui. Ieri, in jurul orei 11.00, la Sculeni se adunasera aproximativ 50 de animatori ai PRM, imbracati festiv, cu steaguri tricolore si cu acvila. Secretara filialei de la Iasi, Dorina Mititelu, si-a facut sort din drapelul PRM si-l astepta infrigurata pe senatorul de Bacau, Ilie Ilascu. De peste Prut, la ora 12.20, o coloana in plina viteza a trecut ca prin brinza prin vama romana, fara ca Ilie Ilascu sa catadicseasca macar sa faca din mina multimii dezlantuite. In loc sa se deplaseze catre Iasi, unde autoritatile ii pregatisera o primire triumfala, sau spre Vaslui, unde peste o suta de simpatizanti il asteptau la statuia ecvestra a lui Stefan cel Mare, Ilie Ilascu a cotit spre Pascani-Roman, prima oprire fiind Bucuresti. CATALIN DUMITRESCU Troc politic PD propune PNL sa-si sustina reciproc motiunile Motiunea simpla a PD privind statul de drept si politizarea justitiei in Romania, supranumita "Motiunea Justitia", este in stadiu de concepere. Abia de joi democratii vor incepe stringerea de semnaturi de prin "vecini", adica de la PNL. Democratii chiar se bazeaza ca liberalii vor pune semnaturile lor pe motiunea PD astfel incit sa beneficieze de semnaturile PD pe motiunea PNL privind economia. "Daca ei o vor semna pe a noastra, o semnam si noi pe a lor", a declarat deputatul PD Mihai Baciu. In urma acestui troc politic ce are la baza principiul "ne dati, va dam, nu ne dati, nu va dam", PD spera sa depuna "Motiunea Justitia" saptamina viitoare, luni, la Biroul Permanent al Camerei Deputatilor. Textul motiunii va fi prezentat tuturor grupurilor parlamentare. Totusi, deputatii PD nu se bazeaza pe cei de la UDMR, cu atit mai putin pe cei de la PRM. "Nu ne asteptam la semnaturi de la PDSR, PRM si UDMR pentru ca sint la guvernare impreuna. Iar cu PRM nu negociem, mai cu seama pentru ca este un partid extremist etichetat ca atare in tara si strainatate", a explicat deputatul PD Liviu Negoita. "Motiunea Justitia" va contine o parte de prezentare a "atacului PDSR la adresa justitiei prin politizare" si "aprecieri interne si externe cu privire la imixtiunile politicului in justitie". De asemenea, PD isi va baza motiunea pe cazurile de demitere a unor procurori la cererea procurorului general, de suspendare a sentintei pentru generalii Chitac si Stanculescu si pe cererea ministrului Mihailescu de stopare a falimentului Bancii Dacia Felix. PD are nevoie de 50 de semnaturi pentru a putea depune motiunea simpla. Cum deputatii democrati sint exact la jumatate, intelegerea cu PNL este mai mult decit necesara. Daca acest troc politic va functiona, PD intentioneaza sa depuna inca o motiune simpla privind politizarea administratiei publice. Adrian Nastase, despre motiunile PNL si PD - "o gluma" si "o fumigena" Premierul Adrian Nastase a declarat marti, de la Berlin, ca nu exista ratiuni pentru ca PNL sa depuna vreo motiune pe tema reformei economice. Mai mult, Nastase crede ca este vorba despre o gluma. "Dupa ce am publicat Cartea alba a preluarii guvernarii, nu poate sa fie decit o gluma initierea unei motiuni pe tema reformei economice", a declarat premierul Adrian Nastase, conform Mediafax. In privinta motiunii PD privind imixtiunea politicului in justitie, Nastase o considera "o fumigena" in perioada premergatoare Conventiei Nationale PD pentru a ascunde farimitarile din interiorul PD. "Ei vor ca aceasta Conventie sa treaca cit mai usor si sa nu creeze efecte in opinia publica, pentru ca este clar ca in interiorul PD exista fracturi si sfisieri". Petre Roman nu stie ca partidul sau initiaza o motiune in parlament Tot ieri, in timp ce la Camera Deputatilor PD anunta cu tam-tam motiunea simpla privind imixtiunea politicului in justitie, la Berlin, liderul democrat, Petre Roman, habar nu avea de acest demers. Conform Mediafax, Petre Roman a declarat ca nu are cunostinta de initierea de catre PD a vreunei motiuni si ca acest subiect nu s-a discutat in nici o instanta a partidului. TEODORA GEORGESCU Cetatenii din UE vor avea de asteptat citiva ani pina sa poata cumpara terenuri in Romania Comisia Europeana propune o perioada de tranzitie inainte de liberalizarea comertului cu terenuri si locuinte de vacanta in statele care vor intra in UE. Cumpararea de terenuri, cu destinatie agricola sau pentru constructie, este una dintre problemele cele mai sensibile in cadrul negocierilor de extindere spre est a Uniunii, mai ales pentru Polonia, Ungaria si Republica Ceha, care au cerut ca accesul cetatenilor din cele 15 tari ale UE la terenuri sa fie interzis intre zece si optsprezece ani. Vinerea trecuta, comisia a propus o perioada de tranzitie de sapte ani pentru cumpararea de terenuri in noile tari care vor adera la Uniune si o perioada de tranzitie de cinci ani inainte ca cetatenii actualelor tari ale UE sa poata cumpara locuinte secundare (de vacanta) in tarile care vor adera la Uniune. Tarile candidate au cerut insa interzicerea pentru o perioada mai lunga a cumpararii de terenuri. Propunerea va trebui aprobata de ministrii de externe ai celor 15 tari UE. LUCIAN PURCAREANU Premierul a obtinut fir rosu cu UE Uniunea Europeana va trimite in Romania un reprezentant care va informa guvernul in legatura cu hotaririle UE. In acest scop se va infiinta un post special in cadrul Delegatiei Comisiei Europene la Bucuresti. Anuntul a fost facut de presedintele PDSR, Adrian Nastase, dupa o intilnire cu presedintii partidelor social-democrate din tarile membre UE, la Berlin, unde a fost invitat la Congresul Partidului Socialistilor Europeni. El a precizat ca este important ca membrii guvernului roman sa explice clar UE ceea ce se intimipla in Romania si sa fie informati din timp in legatura cu deciziile Uniunii. La intilnire, liderii social-democrati au discutat si despre proiectul cancelarului german Gerhard Schroeder privind transformarea institutiilor europene si despre libera circulatie a fortei de munca, a spus Nastase. El a explicat ca proiectul cancelarului german a creat "multa nervozitate" si "reverberatii" deoarece exista "o anumita teama" la nivelul populatiei din UE asupra amplificarii riscului de somaj in aceste state. ( L.P. ) Inainte de a recomanda un recurs in anulare in cazul "Tigareta", Senatorii il cheama pe Dorin Marian la audieri Dorin Marian, fostul consilier prezidential al lui Emil Constantinescu, ar trebui chemat la audierile Comisie pentru abuzuri a Senatului, a declarat ieri senatorul PNL Norica Nicolai. Membrii acestei comisii au declansat in urma cu trei saptamini audieri ale celor implicati in afacerea "Tigareta II" si au ajuns la concluzia ca trebuie sa fie audiat si Dorin Marian, amintit in declaratiile tuturor celor sapte deja audiati. Saptamina viitoare, marti, va mai fi audiat si Sava Postolache, aflat in conducerea SPP in perioada scandalului. Senatorul Norica Nicolai a declarat ca din audierile facute pina acum a reiesit un aspect neanalizat in ancheta efectuata, anume "sustragerea a peste 540 de baxuri presupuse a fi tigari", undeva pe drumul dintre Aeroportul Otopeni si depozitele inchiriate. De asemenea, nu se stie nimic despre o caseta video filmata in conditii tehnice foarte bune dintr-o Dacie in care se aflau patru persoane inca neidentificate, a mai spus senatorul liberal. Norica Nicolai este de parere ca toate aceste aspecte "trebuie recercetate pentru o incadrare juridica corecta a celor ce s-au intimplat la Otopeni" deoarece acum este clar ca "atunci au fost o serie de inadvertente". Comisia de abuzuri va intocmi un raport prin care va recomanda procurorului general al Romaniei deschiderea unui recurs in anulare in procesul "Tigareta II", cu atit mai mult cu cit s-a creat deja un precedent: recursul in anulare in procesul "TEPRO" Iasi. NARCISA IORGA Bref Ambasadori pe banda Caius Traian Dragomir si Adrian Balanescu vor fi audiati astazi in comisiile parlamentare reunite de politica externa pentru a fi trimisi ambasadori la Atena, respectiv Chisinau. Saptamina viitoare va fi rindul lui Bogdan Mazuru, propus ambasador al Romaniei la NATO, al lui Lazar Comanescu, pentru postul de la Uniunea Europeana, si al lui Alexandru Niculescu, pentru ambasada de la ONU. ( N.I. ) PD se simte sfidat de PDSR Democratii vor o noua modificare a Regulamentului de functionare a Camerei Deputatilor astfel incit legile cu caracter organic, considerate mult mai importante, sa nu poata fi adoptate in procedura de urgenta. Aceasta procedura impiedica partidele din opozitie sa depuna amendamente. Drept urmare, democratii vor sa stopeze, macar la nivel parlamentar, legiferarea prin proceduri de urgenta, dupa cum a declarat deputatul PD Emil Boc. ( T.G. ) Si Iliescu se baga in retrocedarea imobilelor Ion Iliescu a afirmat ieri ca ar fi necesare anumite "corectii" la acele legi care privesc retrocedarea imobilelor nationalizate de dictatura comunista. Presedintele stie ca exista, atit din partea chiriasilor, cit si din partea proprietarilor nemultumiri legate de reglementarile in vigoare privind retrocedarea imobilelor nationalizate. Presedintele a declarat ca, personal, este "de partea dreptatii si a echitatii". ( C.O. ) COCOPO trece in opozitie! Se simte nevoia unei coordonari a PNL cu PD, a realizarii unei opozitii unite, afirma senatorul liberal Paul Pacuraru. El a spus ca acest subiect ar putea fi luat in discutia Delegatiei Reprezentantilor PNL, care se va intruni vineri. Paul Pacuraru a declarat ieri ca va incerca sa "faca discutii" si cu UDMR, "care cred ca are probleme de coordonare cu PDSR", dupa cum s-a exprimat senatorul PNL. Paul Pacuraru a facut precizarea ca nici el nu are in vedere alcatuirea unei structuri a opozitiei, ci doar o "coordonare politica", o "consultare" intre liderii formatiunilor din opozitie inaintea unor actiuni parlamentare importante". ( N.I. ) "Legitimatia de maghiar" ar putea ramine fara efect in Romania Romania ar putea sa nu aplice statutul maghiarilor din afara granitelor Ungariei, a declarat ieri senatorul PDSR Ghiorghi Prisacaru, presedintele Comisiei pentru politica externa, specificind insa ca este un punct de vedere personal. Cu toate acestea, comisia senatoriala l-a invitat pe ministrul de externe Mircea Geoana pentru a discuta despre negocierile care se poarta intre expertii din MAE roman si cel ungar pe marginea aplicarii statutului maghiarilor. Prisacaru sustine ca "nu ne poate fi indiferent faptul ca o alta tara legifereaza pentru cetatenii nostri", asa cum "nu trebuie sa se creeze duble standarde pentru cetatenii unei tari". ( N.I. ) Precizare Din cauza unui punct pierdut intr-o fraza s-a schimbat sensul articolului publicat ieri in ziarul nostru sub titlul "Ziua Europei, prilej de bascalie in Senat". Astfel, s-a inteles ca toti senatorii amintiti in text, anume C.V. Tudor (PRM), Radu F. Alexandru (PNL) si Adrian Paunescu (PDSR) au facut observatii obraznice la textul unei declaratii solemne. In realitate, era vorba doar despre liderul PRM. Facem cuvenita rectificare cu scuzele de rigoare. [19][pl.dll?rid=expresro] 