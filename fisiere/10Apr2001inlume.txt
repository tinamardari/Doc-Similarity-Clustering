MachineLearning Robbie Williams si-a dat pantalonii jos in fata copiilor Starul pop britanic Robbie Williams si-a dat pantalonii jos in timpul unui spectacol de televiziune difuzat de postul britanic ITV, uimind si socind asistenta, formata exclusiv din copii si adolescenti, se arata intr-un material aparut ieri in "Daily Star". Robbie este deja celebru pentru astfel de ispravi, insa nimeni nu se astepta sa repete bine cunoscuta-i figura si in cadrul unui spectacol pentru copii. "Nu ne-am putut crede ochilor. Pur si simplu si-a aratat fundul", spune unul dintre participanti. Emisiunea, gazduita de canalul ITV, vizeaza un segment de public cu virsta pina in 15-16 ani. Imediat dupa ce a inceput sa interpreteze ultima sa piesa, "Let Love Be Your Energy", Robbie a zarit in public o tinara care semana teribil cu iubita lui, Geri Halliwell. Se pare ca Robbie s-a dus glont la ea si i-a spus: "Ce faci dupa spectacol? Ti-ar placea sa vii la mine sa facem sex?". Desi tinara a refuzat avansurile, gurile rele sustin ca intimplarea ar putea s-o enerveze pe Geri, care pina acum s-a straduit din rasputeri sa mai "domoleasca" instinctele salbatice ale imprevizibilului ei iubit. DIANA EVANTIA BARCA Respins de Jenifer Lopez, Puff Daddy s-a dat la Janet Jackson Janet Jackson sustine ca Puff Daddy i-ar fi facut avansuri, incercind sa o momeasca in luxosul sau apartament din New York, se arata intr-un material aparut ieri in "Daily Star". Pretextind ca doreste sa discute detaliile unei afaceri, Puff Daddy a invitat-o pe Janet sa-si petreaca sfirsitul de saptamina la impresionanta sa resedinta din cartierul Hamptons. Cintareata, care este implicata deja intr-o poveste cu raperul american QTip, sustine ca stia foarte bine care erau intentiile lui Puffy, desi acesta sustinea ca i-ar placea sa discute "posibilitatile de colaborare in vederea inregistrarii unui nou album". "M-a invitat de mai multe ori, insa am refuzat, avind in vedere ca ma chema numai la sfirsit de saptamina", a declarat Janet. Gurile rele ar putea crede ca Puffy, ramas neconsolat dupa ce a pierdut-o pe frumoasa Jenifer Lopez, doreste sa-si refaca viata, incercind orice varianta. DIANA EVANTIA BARCA Romania, tirita in scandalul avionului american doborit de chinezi Televiziunea de la Beijing afirma ca si romanii ii injura pe americani In China, televiziunea de stat transmite in permanenta stiri despre criza generata de capturarea avionului american. Chiar daca in ultimele zile spatiul acordat incidentului s-a mai redus, telejurnalele continua sa transmita reportaje in care fel de fel de indivizi, prezentati drept simpli cetateni, cer plini de indignare ca SUA sa isi ceara scuze. Culmea este ca in buletinul de stiri difuzat duminica seara au fost inserate si imagini cu cetateni romani, rusi, dar si din alte tari care isi exprimau opiniile antiamericane. "Washington Post", care a difuzat aceasta stire, nu mentioneaza daca era vorba despre un reportaj din Romania sau daca erau declaratiile unor romani aflati in China. Un pilot chinez a vrut sa doboare avionul american Cotidianul "South China Morning Post" din Hong Kong dezvaluie, in editia sa de ieri, ca unul dintre pilotii chinezi implicati in incidentul cu avionul american de spionaj, Zhao Yu, a cerut autorizarea forurilor militare superioare pentru a dobori aparatul "inamic", care avea la bord 24 de militari, transmit agentiile internationale de presa. Zhao Yu pretinde ca el si Wang Wei, pilotul mort in incident, au depistat aparatul american cind acesta se afla la o distanta de 400 de metri in fata. Avionul american a virat brusc si a intrat cu aripa stinga in avionul pilotat de Wang Wei, facindu-l sa se prabuseasca. Dupa coliziune, Zhao Yu a cerut permisiunea de a dobori avionul-spion, iar cind raspunsul a fost negativ, a executat manevre pentru a-l forta sa aterizeze pe teritoriul chinez. O data ce Zhao a reusit sa aduca la sol avionul american, la baza Lingshui, din Hainan, acesta a fost imediat inconjurat de fortele chineze. Echipajul american a refuzat sa le permita chinezilor accesul la bordul avionului, cerind prezenta unor reprezentanti ai ambasadei americane. Initial, soldatii chinezi nu au facut nici o tentativa de a forta intrarea. A sosit insa un inalt ofiter, care a urcat scara avionului si care s-a imbrincit cu soldatul american care pazea intrarea. Ofiterul a reusit sa il arunce la podea pe american, ceea ce a permis celorlalti militari chinezi sa navaleasca inauntru. ISABELLA ALEXANDRESCU Bulgarii, liberi prin Europa "Zidul Berlinului de-abia acum a cazut", crede un bulgar Pentru prima oara dupa cel de-al doilea razboi mondial, bulgarii pot calatori liber prin Europa, gratie deciziei Uniunii Europene de a ridica vizele obligatorii de tranzit in spatiul Schengen pentru cetatenii Bulgariei, care a intrat astazi in vigoare, relateaza AFP. In asteptarea acestei zile, bulgarii s-au pregatit intens pentru efectuarea de calatorii fara vize in tarile occidentale, cumparind multa valuta si facindu-si asigurari medicale. Numarul cumparatorilor de valuta a crescut, in medie, de zece ori, in ultima saptamina. De la inceputul acestui an a crescut vizibil si numarul bulgarilor care si-au facut asigurari de sanatate si pentru masini. "Pentru noi, Zidul Berlinului de-abia acum a cazut definitiv. In sfirsit, nu voi mai sta la coada pentru viza, fara sa stiu sigur ca o voi obtine", a declarat un mic intreprinzator bulgar. O studenta din Sofia a admis ca bulgarii nu au prea multi bani, insa exista si calatorii organizate mai ieftine. Si agentiile de turism au inregistrat o crestere semnificativa a numarului de rezervari. 28 DM, o zi in Grecia Pentru a putea iesi din tara, bulgarii trebuie sa indeplineasca totusi unele conditii obligatorii. Una dintre ele este sa aiba asupra lor suficienti bani, intre 28 si 121 de marci germane pentru o zi de sedere in spatiul Schengen, in functie de cerintele fiecarei tari in parte. Astfel, bulgarii care calatoresc in Grecia trebuie sa aiba 28 de marci germane pentru fiecare zi de sejur, in timp ce persoanele care doresc sa viziteze Norvegia trebuie sa posede cite 121 DM pentru fiecare zi de sejur. Pentru a calatori in tarile UE, bulgarii trebuie sa aiba asigurare de sanatate si carte verde pentru masina. Purtati-va frumos! De citeva saptamini, presa de la Sofia le atrage atentia cititorilor ca este vorba de ridicarea vizelor de scurt sejur, astfel ca bulgarii nu pot face vizite in strainatate pe perioade mai mari de trei luni si nici nu au dreptul sa munceasca in spatiul Schengen. "In Europa nu sint agreati muncitorii la negru, persoanele fara adapost, hotii de masini, proxenetii si traficantii de droguri", a subliniat ziarul "Trud". Ministrul bulgar de externe, Nadejda Mihailova, sarbatoreste astazi ridicarea oficiala a vizelor traversind, la bordul unui autocar, frontiera bulgaro-elena, in compania jurnalistilor. Totodata, la Sofia va avea loc astazi o sarbatoare in aer liber. (L.C.) Terorismul islamic prinde radacini in Europa Ingrijorarea Statelor Unite ca terorismul islamic este un fenomen in expansiune care pune in pericol securitatea pe plan mondial incepe sa fie resimtita si impartasita si de statele europene: la sfirsitul saptaminii trecute, politia italiana a anihilat "centrul nervos" al unui grup de gherila islamic care planuia sa organizeze atacuri in toata Europa si care avea legatura directa cu taberele din Afganistan de antrenament pentru luptatorii islamici, transmite Reuters. Politia a retinut cinci dintre membrii grupului, care erau in legatura cu teroristul Oussama ben Laden, inamicul nr. 1 al SUA. Raidul politiei italiene, operatiune organizata dupa indelungate si laborioase cercetari, a fost coordonat cu fortele politienesti din alte state europene si din SUA. Teroristii cauta recruti in Italia Unul dintre cei doi magistrati care s-au ocupat de acest caz, Giuseppe Battario, a declarat ca grupul de gherila era in cautare de noi recruti: "Aceasta celula, care opera pe teritoriul nostru, era implicata, de asemenea, si intr-o forma specializata de trafic de imigranti ilegali... adica recrutau si instruiau indivizi destinati a deveni combatanti in locuri si tari in care lupta forte islamice. Ei au primit instructaj militar in tabere de antrenament din Pakistan si Afghanistan. Principala activitate a grupurilor de acest gen era recrutarea de oameni pe care ii trimiteau, pentru a cistiga experienta militara, in taberele de antrenament din Pakistan si Afghanistan, care sint, in parte, controlate de Oussama ben Laden". Se pregateau atentate la Strasbourg si Frankfurt Grupul arestat in Italia opera in zona Busto Arsizio, un oras aflat la 30 de kilometri nord-vest de Milano, si era compus din zece persoane - cei cinci arestati, doi deja aflati in arest in Algeria, si trei aflati inca in libertate. Potrivit magistratilor italieni, grupul arestat era in legatura cu un altul, care planuia anul trecut un atac terorist in piata centrala din Strasbourg, chiar de Craciun. Si autoritatile germane au trecut la arestarea de islamisti care planuiau atentate: un luptator islamic de origine algeriana a fost arestat la Frankfurt, dupa ce au fost descoperite depozite de armament si explozibil in zone din sudul si vestul Germaniei. Dupa arestarea algerianului, ministrul german de interne, Otto Schily, a declarat ca terorismul islamist reprezinta un "pericol enorm" pentru Germania. Islamistii din Olanda, chemati la Jihad In Olanda, a stirnit ingrijorare o pagina de Internet (cu adresa www.qoqaz.nl), care cuprinde un ghid al Jihadului (Razboiul Sfint) pentru musulmanii din aceasta tara, indemnindu-i sa se inscrie in cluburile de tir pentru a se antrena in sporturi de lupta. Mesajul este consacrat in mare parte razboiului din Cecenia, dar propune si un articol intitulat "Cum pot sa ma pregatesc de Jihad", care are capitole intitulate "Utilizarea armelor de foc" si "Activitati secrete". In site se explica in mod clar ca antrenamentul este "o obligatie" pentru islamici si ii indeamna pe acestia sa practice sporturi de lupta sau sa se antreneze in practici de supravietuire, cum ar fi "marsul pe distante lungi, pe timp de zi si de noapte". ISABELLA ALEXANDRESCU Alba-neagra cu creiere Siameze cu creiere lipite O adevarata armata de medici reunita la Spitalul General din Singapore a muncit nonstop incepind de vineri dupa-amiaza pentru a duce la bun sfirsit o complexa operatie de separare a doua fetite siameze nascute cu capetele lipite, doctorii lucrind in ture pentru a putea face fata acestui adevarat maraton chirurgical. Elaborata procedura a intrat azi-dimineata in cea de-a cincea zi, desi chirurgii estimau initial ca nu le va lua mai mult de 36 de ore sa separe cele doua fetite, in virsta de 11 luni. Dar separarea miriadei de vase de singe care uneau cele doua creiere, ambele incastrate intr-o singura cutie craniana, s-a dovedit a fi mai dificila decit se estimase initial. Ganga si Jamuna Shresta, nascute in Nepal in sinul unei familii sarace, "sint inca in viata si se descurca bine", declara ieri un purtator de cuvint al Spitalului General, inainte de terminarea interventiei chirurgicale. Echipa de specialisti neurochirurgi care le opereaza se bizuie pe o serie de echipamente inalt-tehnologice, in lipsa carora operatia ar fi avut sanse de reusita incomparabil mai mici. Induiosati de soarta micutelor, locuitorii din Singapore au donat sute de mii de dolari pentru a acoperi cheltuielile spitalului pentru aceasta operatie dificila. Daca fetitele scapa cu viata in urma separarii, ele vor mai fi supuse unei serii de operatii estetice, care sa le permita sa duca o viata normala. "Transplant" de cap Controversata operatie de "transplant de cap", realizata de un specialist american pe o maimuta, s-a dovedit a fi un succes "partial", animalul care a primit capul "nou" supravietuind vreme de citeva zile. Potrivit BBC, profesorul Robert White, din Cleveland, Ohio, autorul revolutionarei operatii, a declarat ca tehnica sa, o data perfectionata, ar putea fi aplicata si la oameni, mai precis la "tratarea" paraplegicilor si a altor cazuri in care vatamat este corpul, iar capul ramine intact. Vorbind de experimentul pe care l-a realizat alaturi de echipa sa, White a spus ca de-acum este posibila "transplantarea creierului ca organ separat, intr-un animal intact, si mentinerea acestuia din urma intr-o conditie viabila" (in viata). Maimuta-subiect era constienta si putea sa vada, sa auda, sa miroasa si sa simta gustul. Referindu-se la criticile aduse de "grotescul" procedeu, White a spus ca de fiecare data in istoria transplanturilor - de rinichi, inima, ficat - s-a gasit destul de multa lume care sa invoce "considerentele etice" puse de o astfel de operatie. CONSTANTIN VLAD Superbarter cu spioni In trecut, prinderea unui spion avea un singur epilog: condamnarea la moarte. Vremurile s-au schimbat si oportunitatile s-au diversificat. Acum exista ca alternative inchisoarea sau barterul. Ori, cind e vorba despre superputeri, superbarterul. Daca nu ai destui bani lichizi, faci un barter. Astfel poti schimba produse contra produse, servicii contra servicii sau, uneori, spioni contra spioni. Cind doua state ajung sa negocieze un barter cu spioni sau diplomati e semn ca enervarea politica a atins cote apocaliptice. Dar cum sa rezolvi o astfel de tranzactie intr-un joc cu reguli vagi, imprecise? O iei pe incercate. Cu putin timp in urma, noua Administratie de la Casa Alba a aruncat bomba: 50 de cetateni rusi vor fi nevoiti sa paraseasca SUA. Cineva spunea: "Te nasti spion asa cum te nasti poet". Cazuri de expulzare a poetilor s-au mai vazut inca din Antichitate. Asa a ajuns Publius Ovidius Naso de la Roma pe un dig in Portul Tomis. Dar sa expulzezi 50 de "poeti" rusi dintr-o singura lovitura, asta echivaleaza cu desfiintarea unui adevarat cenaclu. La nervi, intr-un prim drept la replica, Rusia si-a luat angajamentul sa returneze peste Ocean "citeva sute". Poate ca cenaclul american din ambasada de la Moscova e pur si simplu mai mare. Pina la urma, ratiunea a invins. Rezultat final: 50 la 4. Si tocmai cind era sa se stinga vilvataia, iata alta dandana. Un avion chinez de vinatoare si o aeronava-spion americana au intrat in coliziune. Nu e clar cine a lovit pe cine. Nici daca evenimentul s-a produs in spatiul aerian chinez sau in cel international. Cert e ca avionul american, avind la bord tehnologie de cel mai inalt nivel, a fost nevoit sa aterizeze la o baza militara chineza. Pentru chinezi - o adevarata mana cereasca. Iata o noua ocazie de barter. Acum, ca sa ridici pretul tranzactiei, trebuie sa arati foarte suparat. Si s-a procedat in consecinta. Un expert chinez a afirmat ca echipajul ar putea fi eliberat in curind. Dar avionul ar putea ramine pe loc (cu tehnologie cu tot, bineinteles). Frustrati de conjunctura, rusii au anuntat ca au monitorizat anul trecut 1.000 de astfel de survolari si n-au mai facut atita galagie. E drept ca nici nu le-a trecut prin cap sa blocheze la sol un aparat cu piloti cu tot. Rezultat la pauza: nedecis. Si in vreme ce unii se pling ca sint spionati prea mult, altii, bulgarii de exemplu, ofera de bunavoie americanilor propriile aeroporturi militare pentru efectuarea de misiuni cu avioane-spion Phoenix, fara pilot. Sintem convinsi ca Bulgaria vrea doar sa se lase fotografiata pentru o cartografiere de mare precizie, pentru o mai buna integrare in Uniunea Europeana. Si oricum chiar daca avioanele ar trece o fuga prin spatiul aerian al vecinilor (pe la noi, de exemplu), nici n-am avea cu ce prinde de veste. Deci, nici vorba de vreun barter. Mereu ratam marile ocazii si mereu raminem doar cu marile sperante. POLIANA MARDARI Flash Karadjici vrea Premiul Nobel Fostul lider al sirbilor bosniaci, Radovan Karadjici, declara ca nu se va preda niciodata viu justitiei internationale si este pe cale sa-si scrie memoriile, fara a incerca sa ascunda nimic, se arata intr-un articol dintr-un saptaminal bosniac. Raspunzind unei intrebari legate de locul in care se ascunde, Karadjici, unul dintre oamenii cei mai cautati de Tribunalul Penal International, a afirmat ca nu se ascunde deloc. "Ma plimb, asist la slujbele religioase, imi intilnesc prietenii si fostii camarazi de arme. Recent am fost la Sarajevo", a mai adaugat el, exprimindu-si speranta ca autobiografia sa va fi propusa pentru Premiul Nobel.(C.M.) Peruanii merg pe stinga Candidatul de centru-stinga Alejandro Toledo se situeaza pe locul intii dupa primul tur al alegerilor prezidentiale care au avut loc duminica in Peru, inaintea fostului presedinte Alan Garcia, reprezentantul stingii populiste, relateaza AFP. Toledo a obtinut 36,3 la suta din voturi, Garcia 25,7 de procente, iar Lourdes Flores, singura femeie care candida pentru acest post, a iesit a treia, cu 24 de procente. Analistii au fost surprinsi de scorul bun obtinut de Garcia, al carui mandat de presedinte (1985-1990) a fost unul catastrofal, el plecind ulterior in exil, timp de noua ani, pentru a scapa de acuzatiile de coruptie. Urmatorul tur de scrutin va fi in mai sau iunie.(C.M.) Vrajitor diabolic Un batrin tanzanian, acuzat de vrajitorie, a fost linsat de consatenii sai dupa ce s-a laudat ca a provocat un grav accident in sudul tarii, soldat cu 32 de morti, dintre care 14 femei si doi copii, transmite Reuters. Batrinul vrajitor a fost vazut in timp ce colecta capete si membre ale cadavrelor victimelor tragicului accident de autobuz. Intrebat de sateni ce face cu aceste ramasite, el a raspuns ca, in ziua precedenta, a facut vraji pentru producerea accidentului si ca stringe materie prima pentru tratamentele lui. Vraciul a fost ucis in citeva minute de satenii furiosi, care l-au batut pina si-a dat sufletul. (L.C.) Razboiul arabo-israelian cuprinde si desenele animate Liderii comunitatii islamice din Iordania sint hotariti sa interzica toate cartile de joc "Pokemon" - numele unui serial de desene animate extrem de popular in rindul copiilor, din cauza faptului ca "sloganul" acestui joc ar servi unui abscons "complot israelian". Parintele Emmanuel Banna, reprezentant al comunitatii crestine siriene ortodoxe, declara ca a primit citeva mesaje anonime, prin care autorii sustineau ca "Pokemon si numele personajelor din serial (desenul animat este de conceptie japoneza - n.r.) sint evreiesti, dar cu radacini siriene, si sint insultatoare pentru Islam". "Spun ca Pokemon ar insemna "sint evreu" si ca Pikachu (eroii serialului; peste 50 de personaje diferite) ar reprezenta o descriere ofensatoare a lui Allah. Mie mi-e clar ca toata povestea vizeaza crearea de probleme intre crestini si musulmani", a adaugat Banna. Tensiunile tind sa se intensifice, dat fiind ca autoritatile religioase din trei state arabe (Arabia Saudita, Dubai si Quatar) au interzis prin fatwa (decrete islamice) suita de jocuri Pokemon, create in baza serialului TV. (M.S.) Vedeta serialului "Friends", Courteney Cox si-a tras o vila de 10 milioane de dolari Courteney Cox, una dintre vedetele indragitului serial "Prietenii Tai", si-a cumparat o casa de 10 milioane de dolari in Malibu, platind fabuloasa suma pesin, se arata intr-un material aparut ieri in "Daily Record". Locuinta nu era de vinzare, insa frumoasa actrita s-a "indragostit pur si simplu de acel loc" si a facut tot ce i-a stat in putinta sa obtina casa. Potrivit propriilor declaratii, Courteney se plimba cu masina pe faleza, a vazut vila si, pentru ca a gasit-o pur si simplu irezistibila, a batut la usa intrebind care este pretul. Proprietarul s-a codit, explicind ca nu intentioneaza sa-si vinda casa, insa s-a mai domolit cind a aflat ca actrita ofera nu mai putin de zece milioane de dolari. Afacerea a fost ca si incheiata in momentul in care Courteney a precizat ca intentioneaza sa plateasca cu banii jos. DIANA EVANTIA BARCA [23][pl.dll?rid=expresro] 