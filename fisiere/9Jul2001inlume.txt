MachineLearning Penisul ideal are 14,927 cm In incercarea de a crea prezervativul ideal, o companie de profil din Statele Unite a masurat organele sexuale a 300 de subiecti, folosind o metoda mai putin ortodoxa. Cum o masuratoare corecta implica o erectie completa, subiectii au fost "stimulati" de doua asistente supersexy. Astfel s-a ajuns la concluzia ca un penis "ideal" masoara 14,927 centimetri lungime si are o circumferinta de 12,628 centimetri - adica un diametru de aproape 4 centimetri. Pentru cei incurajati de aceste dimensiuni, trebuie mentionat ca subiectii au fost alesi din rindul elevilor de liceu. VLADIMIR BALABAN David Copperfield a anulat un taifun Marele iluzionist american David Copperfield, aflat in turneu in Hong Kong, sustine ca a reusit sa faca celebrul taifun "Utah" sa dispara. Infuriat peste masura pentru ca s-a vazut nevoit sa-si anuleze un spectacol, David si-a folosit celebrele puteri pentru a transforma taifunul buclucas intr-o furtuna tropicala obisnuita. "Eram teribil de incintat de acel spectacol si abia asteptam sa incep. Ne imbracaseram cu totii si eram pregatiti pentru o mare reprezentatie. Abia apucasem sa pun piciorul pe scena in momentul in care s-a anuntat ca se apropie taifunul, ca transportul public este paralizat si ca spectacolul se anuleaza!", a declarat David. Dezamagit, marele maestru si-a strins recuzita si s-a refugiat in camera lui de la hotel. Dornic, totusi, de un mare spectacol, David s-a gindit ca ar fi un moment excelent sa faca taifunul sa dispara. "M-am rugat si am implorat si a mers: taifunul a disparut", a declarat magicianul, intr-un interviu acordat unui cotidian chinez. DIANA EVANTIA BARCA Tiganii romani terorizeaza un oras francez Oamenii se tem sa mai iasa la piata de frica hotilor de buzunare Piata centrala din orasul francez Choisy-le-Roy este un loc pestrit unde localnicilor le placea sa vina sa-si faca cumparaturile. De aproape un an insa, ei se confrunta cu problemele create de tiganii romani care s-au instalat in niste cladiri care urmeaza a fi demolate si terorizeaza localnicii. In piata din Choisy-le-Roy domneste un sentiment de insecuritate, atit in rindul vinzatorilor, cit si al cumparatorilor, din cauza furturilor repetate, insultelor si agresiunilor. Ultimul incident a avut loc doar cu citeva zile in urma, cind o comercianta a fost jefuita in plina zi. Femeia, care vinduse mere, a fost atacata de un grup de trei indivizi, care au pindit momentul cind s-a apucat sa-si numere banii. Unul dintre agresori a imbrincit-o, iar complicii i-au furat banii si telefonul. Femeia a facut imediat plingere la comisariat, dar acum se teme sa-si mai parcheze camioneta linga linia ferata, deoarece familiile de tigani locuiesc in cladirile parasite din aceasta zona. Localnicii ii acuza pe acesti "romani hoti", care vin sa cerseasca, sa fure din cosuri si de pe tarabe, sau sa schimbe saci intregi cu monede, marea majoritate furate. La inceputul acestui an, 1000 de localnici au semnat o cerere adresata primarului, prin care solicitau prezenta politiei in piata. De trei luni, politistii patruleaza in zona, dar numarul lor este prea mic pentru a face fata valului de delicte comise de tiganii romani. Primaria este constienta de problemele create de acestia si se pregateste sa dicteze expulzarea lor, masura fiind extrem de asteptata de localnici. Exista si francezi care ii apara pe tigani Intr-un mod cu totul inexplicabil insa, la Choisy-le-Roy si la Orly, unde se afla, de asemenea, imigranti ilegali din Romania, s-a format un Comitet de sustinere a familiilor de romani, organizatia declarindu-se "nelinistita" de amenintarea cu expulzarea care planeaza asupra acestora. Tiganii romani locuiesc de mai multe luni ilegal in imobilele destinate demolarii. Tribunalul le-a dat termen de trei luni sa paraseasca locuintele, dupa care, in caz ca nu se vor conforma deciziei, urmeaza a fi expulzati. Comitetul insa se opune oricarei expulzari si cere prefectului regiunii sa nu puna in practica decizia tribunalului "pentru ca aceste familii s-ar trezi in strada fara nici o solutie pentru problema locuintei". CAMELIA MUNTEAN Europa, ravasita de furtuni 11 morti la un concert in aer liber 11 persoane au murit si alte 85 au fost ranite, intre care 17 grav, vineri seara dupa ce un copac a cazut peste publicul care asista la un spectacol in aer liber la Strasbourg (Franta), in urma a unei furtuni si a unei mini-tornade de o rara violenta. In total, au murit sapte femei si patru barbati, iar printre cei 17 raniti grav se afla doi copii. Potrivit declaratiilor martorilor, drama a inceput in momentul in care cei 120 de spectatori la un concert de muzica evreiasca, surprinsi de primele rafale ale furtunii, au parasit gradina in care se aflau, refugiindu-se sub un acoperis. In acel moment, un copac aflat in apropiere a inceput sa trosneasca si apoi a cazut peste chioscul de lemn, majoritatea spectatorilor fiind prinsi intre sol si acoperis. Timp de trei ore, echipe de salvare au actionat la lumina reflectoarelor pentru scoaterea ranitilor si a cadavrelor. Oameni ucisi in masina O furtuna violenta s-a abatut simbata dupa-amiaza si asupra Bavariei (sudul Germaniei), si a provocat moartea a doua persoane, ambele rasturnindu-se cu iahturile. Cu o noapte in urma, in conditii meteorologice identice, un automobilist a murit la Mannhein (sud-vest), dupa ce un copac a cazut pe masina in care circula l In Italia, 15 persoane au fost spitalizate, unele ranite, altele in stare de soc, ca urmare a unei furtuni care s-a abatut simbata la prinz asupra nordului tarii. Mai multe localitati au ramas fara curent electric timp de mai multe ore l Vremea a fost la fel de rea in Belgia, la Bruxelles, unde vineri seara vintul a fost atit de puternic incit a scos copacii din radacini, doua persoane pierzindu-si viata in momentul in care un arbore s-a prabusit peste automobilul in care se aflau. CAMELIA MUNTEAN Stalin facea caricaturi sinistre cu victimele sale Fostul dictator sovietic Iosif Visarionovici Stalin obisnuia sa deseneze in ipostaze "ofensatoare" personalitatile pe care intentiona sa le asasineze, afirma istoricul rus Boris Ilizarov, in baza unor noi documente descoperite in arhivele de stat. Potrivit "The Sunday Times", Ilizarov, care este si membru al Academiei de Stiinta a Federatiei Ruse, spune ca Stalin se distra facind astfel de schite chiar in timpul sedintelor Biroului Politic al Partidului Comunist Rus, cind avea in fata personalitatile carora le pusese "gind rau" din diverse motive. Unul dintre desenele pe care Stalin le-a facut in jurul anului 1930 il arata pe ministrul sovietic al finantelor, Nikolai Briuhanov, in pielea goala, spinzurat de organele genitale. Linga desen, a facut si o insemnare, la fel de sinistra, care suna astfel: "Dosar Special - Catre toti membrii biroului politic - Briuhanov ar trebui spinzurat de testicule. Daca ii rezista, trebuie considerat nevinovat, ca la tribunal. Daca acestea insa vor ceda, trebuie inecat intr-un riu". Briuhanov a fost executat in 1938, in urma unui proces inscenat, fiind reabilitat in 1956, la trei ani dupa moartea lui Stalin. Stalin era sadic si avea umorul unui huligan Documentele descoperite de Ilizarov cuprind aproximativ 500 de schite si caricaturi facute de Stalin sau apropiati ai sai, care adesea au sfirsit la fel ca persoanele pe care le desenau. Eminentul istoric rus apreciaza ca fostul dictator portretiza victimele in pozitii care amintesc de animale chinuite, probabil ca ecou al anilor din copilarie in care Stalin si tovarasii sai de joaca torturau ciini si pisici. "Pe cind era copil, (Stalin) a asistat la executarea prin spinzurare a citorva condamnati la moarte. Avea umorul unui huligan, si ii placea sa-i batjocoreasca si sa-i umileasca pe cei din jurul sau. Era crud si sadic, in special cu cei care faceau glume pe seama lui", declara Ilizarov. "Lui Stalin ii placea sa mizgaleasca documentele si cartile", spune si Larisa Rogovaia, o cercetatoare care a avut si ea acces la aceleasi arhive. "De asemenea, scria injuraturi. Nici in conversatiile cu diplomati nu-i pasa de limbaj. Dupa ce i-a invins pe nazisti, a devenit si mai megaloman. Isi scria discursurile punctind in text cind este momentul sa aplaude audienta si pentru cit timp", adauga Rogovaia. CONSTANTIN VLAD Copiii se strimba inca din pintecele mamei Cea mai performanta aparatura ultrasonoscopica din lume, dezvoltata in Austria si prezentata simbata, in premiera absoluta, intr-un spital londonez, permite vizualizarea in timp real si cu imagini de inalta fidelitate a miscarilor unui fat in pintecul mamei, relateaza Reuters. Echipamentul, numit "Voluson 730", ofera parintilor posibilitatea de a vedea cu claritate cum isi petrece timpul micutul in burta mamei sale, cum isi misca bratele, picioarele, se strimba si chiar... casca. "Voluson 730", al carui pret este de aproximativ 200.000 de dolari, a fost instalat in Spitalul St. George, o institutie medicala privata. Pretul unei "filmari" a fatului este de 300 de dolari. Imaginile in timp real oferite de noul aparat sint radical diferite de cele statice, bidimensionale, furnizate de cele mai avansate echipamente create pina de curind. "Voluson 730" este de maxima utilitate si in diagnosticarea precoce a eventualelor maladii sau diformitati ale fatului, oferind posibilitatea intreruperii sarcinii in cazul in care bebelusul ar urma sa se nasca grav bolnav. VLADIMIR BALABAN Flash Saritura in noroi Americanul Eric Miller, in imagine, isi demonstreaza maiestria la saritura in groapa cu noroi - una dintre originalele probe incluse in programul "Jocurilor Anuale Taranesti", eveniment pseudosportiv aflat la cea de-a sasea editie. Desfasurate anul acesta in orasul East Dublin, din statul Georgia, "jocurile" in cauza au debutat in 1996, ca parodie la Jocurile Olimpice de Vara, din Atlanta, Statele Unite. ( C.V. ) Pomana pentru taiat copiii O femeie vine aproape zilnic in fata unui spital din orasul chinez Chongqing, pentru a implora mila trecatorilor, in speranta ca-si va putea opera copiii siamezi. Femeia, originara din localitatea Anyue (provincia Sichuan, din sud-vestul Chinei), a nascut in urma cu citeva luni doi siamezi si are nevoie de circa 300.000 de yuani (35.000 de dolari) pentru operatia de separare a acestora. ( C.V. ) Sarbatoarea focului Traditionala sarbatoare ucraineana Ivana Kupala a adunat simbata seara in parcul Pirogovo din Kiev mii de tineri entuziasti, care au dansat in jurul focului si au sarit peste taciunii aprinsi, proba este foarte gustata de public, care asteapta cu sufletul la gura sa vada cine se frige pe talpile goale. Sarbatoarea dateaza din timpurile de dinaintea crestinismului, cind oamenii se inchinau mai multor zei, printre care si Zeului Soarelui. ( L.C. ) Impunsi de taur Traditionalele curse cu tauri (encierros), organizate in fiecare an in Spania, la Pamplona, au inceput singeros, sase persoane fiind impunse simbata de coarnele animalelor. O americanca a fost ranita la sold, iar un britanic a fost inghesuit intr-un zid de un taur care i-a infipt un corn in piept, dar din fericire leziunea nu a fost mortala. Organizatorii au spus ca alergarea de simbata a fost cea mai singeroasa din ultimii ani. ( T.S. ) Obrazul subtire cu cheltuiala se tine Sase britanici, mari amatori de vinuri de Bordeaux, au cheltuit 44.000 de lire sterline pentru a degusta, in timpul unei cine, cele mai vestite bauturi frantuzesti. Cei sase au luat masa la restaurantul frantuzesc "Petrus", din Londra, incepind prin a deschide o sticla de Bordeaux din 1945, care a costat 11.600 de lire, dupa care a urmat una din 1946, de 9.400 de lire si, in sfirsit, o sticla din 1947, care a costat 12.300 de lire. La desert, clientii au comandat o sticla de Chateau d'Yquem, din 1900, pretul ei fiind de 9.200 de lire. Pe linga vin, petrecaretii au mai consumat sase pahare de sampanie, doua sticle de bere Kronenburg si zece sticle cu apa minerala, care au costat insa o suma nesemnificativa. Cum la fel de "modest" a fost si costul mincarii, circa 400 de lire, motiv pentru care patronul nici nu a trecut-o la plata. Domnii s-au revansat lasind un bacsis impresionant, de peste 1000 de lire sterline. ( A.R. ) Monica si-a luat rochita inapoi Celebra rochita albastra patata cu sperma fostului presedinte american Bill Clinton a fost inapoiata posesoarei de drept, Monica Lewinsky. "Si-a recapatat rochia, plus alte obiecte pe care le-a cerut. Este o parte a procesului nostru de inchidere a investigatiei", a declarat Julie Thomas, purtatoarea de cuvint a comitetului insarcinat cu anchetarea afacerii. Expertii in evaluarea obiectelor de colectie apreciaza ca Monica Lewinsky si-ar putea vinde rochita contra frumoasei sume de 2 milioane de dolari. ( M.S. ) Soarta Transnistriei, la masa negocierilor Sefii diplomatiilor din Rusia, Ucraina si Republica Moldova se vor intilni pe 12 iulie la Kiev pentru a incepe o serie de convorbiri legate de solutionarea crizei din Transnistria, a anuntat Ministerul rus de Externe. Seful diplomatiei ruse Igor Ivanov, se va intilni cu omologul sau ucrainean, Anatoli Zlenko, si cu cel moldovean, Nicolae Cernomaz. Cei trei s-au mai intilnit in luna februarie la Harkov, in Ucraina, dar discutiile de saptamina viitoare vor fi primele desfasurate la acest nivel dupa alegerea lui Vladimir Voronin ca presedinte al Moldovei. ( C.M. ) Record la inot-maraton Slovenul Martin Strel a doborit vineri recordul la inot-distanta, parcurgind 504 kilometri pe Dunare in mai putin de trei zile si jumatate, fara a dormi vreo clipa. "Daca-s obosit? N-am dormit deloc. Dar am facut-o in 81 de ore", a declarat Strel, la scurta vreme dupa realizarea performantei. Inotatorul sloven a plecat din orasul austriac Melk si s-a oprit in localitatea ungara Peci, situata la 100 de kilometri sud de Budapesta. Recordul anterior fusese stabilit in urma cu doua decenii de catre argentinianul Ricardo Hoffman, care a inotat 481 de kilometri, pe riul Parana, in 84 de ore si 37 de minute. ( C.V. ) Electrocutati in lac Sase copii din orasul Penza, Rusia centrala, cu virste cuprinse intre 9 si 14 ani, au pierit electrocutati simbata intr-un lac, in timp ce se scaldau. Cele sase victime, patru baieti si doua fete, au murit pe loc in momentul in care un cablu de la o pompa de apa electrica, ce se alimenta din lac, a facut scurtcircuit. Un al saptelea copil, aflat in stare grava, a fost internat la spital. Localnicii au criticat administratia pentru ca nu a plasat panouri de avertizare in legatura cu existanta pompei electice. ( C.M. ) [19][pl.dll?rid=expresro] 