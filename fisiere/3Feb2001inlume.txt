 Intii mama, apoi nevasta Kelly, din Beverly Hills, s-a maritat dupa ce a facut un copil Jennie Garth, vedeta serialului Beverly Hills, s-a maritat cu actorul Peter Facinelli, la 20 ianuarie, in Santa Barbara, California, in prezenta prietenilor ei din serial, Tori Spelling, Jason Priestley, Tiffani Thiessen si Ian Ziering. Receptia a avut loc in cerc restrins, in luxosul Bacara Resort & Spa, unde planuisera initial sa se casatoreasca si Catherine Zeta-Jones cu Michael Douglas. Blonda Kelly Taylor, a serialului de succes difuzat la noi de PRO TV, l-a cunoscut pe Facinelli in 1995, in timpul filmarilor pentru "O relatie nesfirsita", si s-au logodit in urma cu doi ani. Ei au impreuna o fetita de trei ani, Luca Bella. Aceasta este cea de-a doua casatorie a ei si prima pentru Facinelli. IRINA DUMITRESCU Daca tin la inteligenta pe care o au, Blondele n-au voie sa mestece guma! Mestecatul gumei (de mestecat) este o "ocupatie" care poate aduce mari prejudicii intelectului persoanelor blonde, in special daca sint femei si au "ochi de azur", opineaza o serie de cercetatori rusi, citati de cotidianul britanic "The Daily Mirror". Potrivit cercetatorilor rusi, oamenii cu par blond si ochi albastri nu au in organism enzimele necesare descompunerii si absorbtiei aminoacidului numit fenilalanina, care se gaseste in toate tipurile de guma de mestecat. "Blonzii naturali" care totusi consuma guma de mestecat, in special femeile, se expun riscului unor dezechilibre hormonale si cresterii nivelului de adrenalina. Oamenii de stiinta rusi sint de parere ca banala guma de mestecat ar sta in spatele multor cazuri de subdezvoltare fizica si tulburari psihice. CONSTANTIN VLAD In Marea Britanie s-a nascut Mielul cu cinci picioare La o ferma din Gloucestershire, Marea Britanie, s-a nascut in urma cu doua zile un mielusel cu cinci picioare, care, in ciuda malformatiei sale, este sanatos tun si foarte vioi, se arata intr-un material aparut ieri in "The Sun". Stapinii fermei, Jan si Angela Slatter, nu intentionau sa pastreze animalul, insa l-au indragit imediat pe mielutul mutant si au hotarit sa-l ingrijeasca in mod special. "Rareori animalele mutante se nasc vii. Acesta este insa sanatos si zglobiu. Zburda prin grajd toata ziua", a declarat Angela. Mielul, care a fost botezat Jake, are toate sansele sa duca o viata normala, deoarece piciorul in plus, pozitionat deasupra membrului din stinga, fata, nu-l deranjeaza cu nimic, au estimat specialistii de la Facultatea de Medicina Veterinara din cadrul Universitatii Bristol. DIANA EVANTIA BARCA Topul celor mai absurde instructiuni de folosire "Nu calcati hainele imbracate pe dumneavoastra!" Indiferent ca sint mari sau mici, celebre sau obscure, firmele din orice domeniu fac, prin angajatii lor sau firmele de publicitate la care apeleaza, gafe de foarte multe ori hazlii. De la instructiunea "A nu se plia cu copilul inauntru" care insoteste multe dintre carucioarele pentru copii, pina la certificatul care atesta ca haina cumparata este o "copie autentica", domeniul etichetelor/instructiunilor de utilizare constituie inca o importanta sursa de umor involuntar. Iata citeva exemple: Uscator de par "White-Westinghouse 1600": "A se feri de apa!" Fier de calcat "Rowenta": "Nu calcati hainele imbracate pe dumneavoastra!" Sampanie "Moet White Star": "Scoateti poleiala inainte de introducerea (sticlei) in cuptorul cu microunde!" Apa minerala "Sainsburys": "Foarte potrivita pentru vegetarieni" Costum "Batman", vindut in mai toate magazinele americane: "ATENTIE: Pelerina nu permite purtatorului sau sa zboare!" (au existat si cazuri cu urmari tragice, in care avertismentul nu a putut fi citit ori a fost ignorat) Budinca de piine din reteaua de magazine "Mark and Spencer": "Produsul va fi fierbinte dupa incalzire" Fulgii de cereale "Fritos" au pe cutie urmatorul anunt-concurs: "Si tu poti cistiga! Fara sa cumperi nimic! Detalii inauntrul ambalajului". Evident, cutia trebuia platita Arahidele servite de compania "American Airlines" au un ambalaj pe care sint scrise urmatoarele instructiuni: "Deschideti pachetul, consumati arahidele" Pe de alta parte, punga cu arahide "Sainsbury" avertizeaza: "Atentie!. Contine arahide" Desertul "Tiramisu", un produs "Tesco", este ambalat intr-o cutie foarte frumoasa, pe fundul careia scrie maricel "Nu rasturnati cutia!" Lotiune pentru copii "Little Ones": "A se feri de copii" Spray fixativ "Maximum" (Clariol Herbal Essences): "Nu fumati pina nu vi se usuca parul" Lotiune de corp "Fetish" (fetis): "Nu se foloseste la igiena intima" Picaturi pentru copii "Demazin": "Aceasta formula poate provoca ameteli. Daca ati consumat-o, nu operati masini grele si nu conduceti" Brichetele "BIC" sfatuiesc fumatorii: "Aprindeti bricheta departe de fata" Reflectoare "Komatsu": "Lampa pe care tocmai ati cumparat-o este capabila sa ilumineze zone foarte intinse, chiar si pe intuneric" Pachet de baterii "Energizer AAA 4": "Daca inghititi continutul, consultati imediat doctorul" Ambalajul jucariilor "Power Rangers" oferite de McDonald's spulbera orice eventuale indoieli": "ATENTIE!. Aceasta punga nu este o jucarie". TITI STRECHEANU Femeile vor licita pentru trei ore in compania lui Aurelian Temisan, Dan Negru, Lucian Viziru sau Sorin de la Ro-Mania Masculi feroce, scosi la mezat De ce numai femeile sa fie puse sub lupa de catre barbati? Cel putin asa se intimpla la "Tirgul de fete de pe Muntele Gaina", unde barbatii buni de insuratoare isi aleg o tarancuta pentru a intra in rindul lumii. Acum se intoarce un pic roata, si la ideea Show Means' ART va avea loc "Tirgul de barbati" (editia a ll-a), cu prilejul Zilei Indragostitilor (Sfintul Valentin). Pina aici nimic deosebit. Numai ca barbatii ce urmeaza a fi licitati nu sint niste bieti anonimi, ci vedete necasatorite. Dan Negru, Aurelian Temisan, Lucian Viziru (Gaz pe Foc) si Sorin (Ro-Mania) sint numele celor care se vor lasa expusi in cadrul acestei licitatii, care va avea loc pe data de 9 februarie, la Discoteca Salsa 2, cu incepere de la ora 22.00. Asa ca, doamnelor si domisoarelor care va plingeti de singuratate, nu va ramine decit sa spargeti pusculita, caci placerea de a sta la taclale, timp de trei ore (doar pentru atita ii puteti inchiria), cu cel pe care ati pus ochii o sa va coste ceva lovele. Aveti grija, nu umblati doar cu maruntis, caci licitatia incepe de la suma de 100.000 de lei. Si, se opreste, hat-departe. De pilda, la editia de anul trecut, Lucian Marinescu (regizor la Antena 1), fostul sot al Celiei Petricu (Romania1), a fost vedeta serii, fiind "achizitionat" pentru un milion si jumatate de lei. In seara licitatiei, la intrarea in discoteca, toate fetele fara insotitor vor primi catalogul licitatiei si un cupon numerotat de licitatie. Catalogul va cuprinde informatii despre fiecare dintre burlaci (virsta, inaltimea, greutatea, defecte, calitati, hobby-uri etc.), iar barbatii adjudecati au obligatia de le tine companie si de a le distra pe "cumparatoare" timp de trei ore. Organizatorii au tinut insa ca regulamentul de participare sa contina si cele doua fraze, in eventualitatea ca lucrurile nu vor decurge dupa cum ati visat: "Daca nu veti reusi sa petreceti impreuna cu cel pe care l-ati dorit, nu ne priveste direct. Noi v-am oferit doar oportunitatea". SIMONA ECOVOIU Pentru ca n-au probleme cu rromii care dau navala in Vest, Bulgarii scapa de vize in citeva saptamini Uniunea Europeana va ridica in mod sigur obligativitatea vizelor pentru Bulgaria, pina la sfirsitul lunii aprilie, informeaza cotidianul sofiot "Trud", citind surse diplomatice demne de incredere, de la Sofia. Raportul Comisiei Europene dedicat Bulgariei este gata si va fi dezbatut si aprobat, fara probleme, de catre parlamentul european in urmatoarele citeva zile. Documentul contine numai laude la adresa Bulgariei care, spre deosebire de Romania, a indeplinit toate cerintele Uniunii cu privire la intarirea controlului la granita si la introducerea unor documente de calatorie mai sigure. Raportul a fost elaborat la cererea Consiliului ministrilor de justitie si de interne ai celor 15, care a adoptat pe data de 1 decembrie 2000 decizia de principiu privind scoaterea Bulgariei de pe lista neagra a vizelor. CE a recomandat scoaterea imediata a Romaniei si Bulgariei de pe "lista neagra" Comisia Europeana a redactat rapoartele pe baza raspunsurilor Romaniei si Bulgariei la chestionarele privind indeplinirea angajamentelor pentru modificarea regimului de vize al UE fata de cele doua tari si a decis ca pe 30 iunie sa prezinte un raport privind progresele realizate ulterior. Potrivit comisarului UE, Antonio Vittorino, citat de BBC, raportul redactat joi propune scoaterea imediata a ambelor state de pe lista neagra a UE, dar mentioneaza ca unele state membre ale Uniunii manifesta retineri in ceea ce priveste adoptarea unei asemenea masuri. Raportul va fi discutat pe 6 februarie de Comitetul pentru Libertati Civile al UE, urmind sa fie adoptat in sesiunea plenara pina cel tirziu la 1 martie.(M.F.) Bulgaria n-are "puncte de conflict" cu Europa Ministrul german de interne, Otto Schily, a declarat intr-un interviu ca obligativitatea vizelor pentru bulgari va fi anulata "in decurs de citeva saptamini": "Bulgaria a depus eforturi considerabile pentru a pune ordine in propria casa si noi apreciem acest lucru". Germania nu se teme de cresterea numarului de imigranti ilegali din Bulgaria. Spre deosebire de Romania, Bulgaria nu are puncte de conflict cu Europa, declara Schily, citat de cotidianul sofiot. El a mentionat si problema apatrizilor rromi din Germania pe care statul roman refuza sa-i accepte. Acest fapt, dupa cum declara ministrul german, contravine normelor internationale. Cotidianul "Standart" avertizeaza insa ca optimismul ministrului german cu privire la Bulgaria nu este impartasit de toti europenii. Un raport economic european arata ca Bulgaria este tara cu cei mai slabi indicatori economici din fostele tari comuniste est-europene. Deschiderea granitelor ar putea genera un val masiv de imigranti bulgari - saraci, flaminzi, bolnavi si necalificati, scrie "Standart". PETIO PETKOV, Sofia Printul William iese in lume inconjurat de staruri sexy Claudia Schiffer, Kylie Minogue si Geri Halliwell vor fi prezente la "primul bal" al printului Printul William al Marii Britanii, dupa care ofteaza adolescentele din lumea intreaga, a acceptat sa participe la un eveniment monden care i-a fost dedicat de Clubul Presei britanice. Chipesul tinar, care uraste sa fie mediatizat si sa apara in public, a acceptat sa ia parte la petrecerea care va fi organizata saptamina viitoare in cinstea lui, la Londra, pentru a multumi astfel presei ca i-a indeplinit dorinta si i-a respectat pina acum intimitatea. Pe de alta parte, tatal sau a vrut sa ii arate ca obligatia unui aristocrat de talia lui de a lua parte la tot felul de evenimente oficiale poate fi si amuzanta. Prin urmare, printre cei 600 de invitati la petrecere se numara o sumedenie de femei frumoase si celebre. Supermodelul Claudia Schiffer s-a declarat nerabdatoare sa il intilneasca pe tinarul print, desi e greu de crezut ca ea va reusi sa monopolizeze atentia printului, avind in vedere ca la bal vor fi prezente si frumoasele cintarete Geri Halliwell si Kylie Minogue, precum si actrita Sarah Jessica Parker, vedeta serialului american de succes "Totul despre sex". La petrecere va fi si Camilla Parker-Bowles, iubita printului Charles, dar acesta si fiul sau vor veni si vor pleca separat. Este pentru prima oara cind amanta printuui Charles va aparea in public alaturi de William, prezenta care face parte din strategia mostenitorului tronului de a-i convinge pe britanici sa accepte relatia sa cu Camilla, dupa cum afirma "The Times".(I.A.) Popindaul Phil si-a vazut umbra, prevestind ca Iarna va dura inca sase saptamini Popindaul "de renume mondial", Punxsutawney Phil, despre care se spune ca ar fi in stare sa spuna cum va fi vremea in Statele Unite, si-a vazut umbra ieri, dupa ce a fost scos din birlog de ingrijitorul sau, Bill Deeley, semn ca iarna va mai dura cel putin sase saptamini pe teritoriul Americii de Nord. Peste 12.000 de persoane au tinut sa fie prezente la evenimentul desfasurat in localitatea Punxsutawney din statul american Pennsylvania, cu ocazia celei de-a 115-a "zile a popindaului", cunoscuta si ca "Ziua cirtitei". Aceasta este a 101-a oara cind "rozatorul de serviciu" reuseste sa-si vada umbra. Potrivit statisticilor, pronosticurile date de Phil s-au dovedit exacte in 60 la suta din cazuri, un procent aproape egal cu cel al prognozelor meteo stiintifice. Avind o lungime de 56 de centimetri, celebrul pop"ndau cintareste 6,7 kg si se da in vint dupa inghetata de capsuni. In cazul in care popindaul isi vede umbra, atunci se presupune ca iarna va mai dura inca sase saptamini. Iar daca simpaticul popindau priveste in alta directie, inseamna ca primavara bate la usa. Punxsutawney Phil a devenit foarte popular dupa ce, in 1993, pe marile ecrane a rulat filmul "Ziua cirtitei", cu actorul Bill Murray in rolul principal, fiind ulterior principala atractie pentru miile de turisti care viziteaza anual statul Pennsylvania. (C.V.) Polul Sud se topeste! Accelerarea incalzirii globale va antrena topirea calotei antarctice si cresterea cu cinci metri a nivelului oceanelor Nivelul international al apelor marii va creste semnificativ in viitorul apropiat, din cauza topirii la o viteza accelerata a unui ghetar din Antarctica, fenomen cauzat "probabil" de incalzirea globala, avertizeaza "The Daily Telegraph". O echipa de cercetatori britanici instalata la Polul Sud a determinat ca ghetarul Pine Island, care masoara 7.296 de kilometri patrati, a inceput sa se subtieze cu o viteza alarmanta, astfel ca este posibil ca el sa se desprinda de calota glaciara si sa porneasca in deriva, cindva in urmatorii 600 de ani. Ghetarul Pine Island, a carui suprafata este egala cu aproximativ jumatate din continentul european, este privit de comunitatea stiintifica drept un barometru al "sanatatii" stratului de gheata din vestul Antarcticii, care poate disloca un volum capabil a ridica nivelul global al apelor cu aproximativ 5 metri. "Am aratat, in premiera, ca ghetarul se retrage. Aceasta este, probabil, cea mai semnificativa schimbare din cele observate in vestul Antarcticii in ultimii ani", a declarat dr. Andrew Shepherd, seful echipei de cercetatori care a intocmit un raport publicat in prestigoasa revista "Science". CONSTANTIN VLAD Voluntari pentru somnul de trei luni Expertii de la Institutul de Medicina Spatiala din Toulouse, Franta, care fac cercetari in vederea imbunatatirii conditiilor de sanatate pentru astronautii care participa la zborurilor cosmice de lunga durata, au declansat recent o adevarata campanie de recrutare de voluntari, in incercarea de a gasi "cobai" suficient de bine motivati incit sa accepte sa ramina timp de mai bine de trei luni in stare de somn artificial. Aceasta simulare are drept scop evaluarea efectelor pe care zborurile spatiale de lunga durata, sau sejurul la bordul unei spatii orbitale le-ar putea avea asupra psihicului uman. "Lipsa gravitatiei duce la modificari in circulatia sanguina, provoaca atrofii musculare si reduce densitatea osoasa", a declarat coordonatoarea experimentului. Pentru acest experiment sint necesari 28 de voluntari, care sa accepte, de dragul stiintei, sa doarma timp de un trimestru, intr-o pozitie incomoda, inclinati si cu capul ceva mai jos decit nivelul picioarelor, aceasta fiind singura metoda eficienta de a simula imponderabilitatea. Portretul robot al "astronautului virtual ideal" pare simplu la prima vedere: "barbat sanatos, originar din tarile UE, cu virsta cuprinsa intre 25 si 45 de ani si inaltimea intre 1,65 - 1,85 metri".(D.B.) Clinton invirte bani grei La doua saptamini de la incheierea mandatului, fostul presedinte american Bill Clinton a si inceput sa cistige bani, el urmind sa primeasca 100.000 de dolari pentru un discurs pe care il va rosti luni la o conferinta organizata de banca Morgan Stanley, in Florida, relateaza AFP. Clinton, care va sta toata saptamina viitoare in Florida, va vorbi si "ntr-o sinagoga din Miami pe tema situatiei din Orientul Apropiat, de data asta fara bani. Fostul presedinte pare hotarit sa se apuce serios de treaba, anuntindu-si intentia de a-si inchiria la inceputul saptaminii viitoare un birou in Manhattan, intr-un imobil de lux de pe strada 57, a carui chirie va costa 650.000 de dolari pe an, bani ce se platesc din taxele contribuabililor. Chiria a fost apreciata de presa americana ca fiind destul de piperata, tinind cont ca depaseste suma totala platita de statul american pentru birourile celorlalti fosti presedinti in viata. (C.M.) Functionarii corupti sint blestemati sa n-apuce pensia Exasperat de inmultirea cazurilor de coruptie, primarul din Bangkok a gasit o solutie pentru combatarea acestui flagel, solutie care, spera el, va da rezultate: blestemul. Samak Sundaravej a trimis cite o scrisoare cadrelor superioare din primarie prin care a avertizat ca toti functionarii care vor primi mita vor fi afurisiti si vor avea parte numai de nenorociri, boli cumplite care se vor abate asupra lor si vor muri de tineri, fara sa mai apuce pensia. Cea mai des intilnita forma de coruptie este jecmanirea vinzatorilor ambulanti de tot felul de taxe pentru a li se permite sa-si expuna marfa pe trotuare. Purtatorul de cuvint al lui Samak a afirmat ca primarul spera sa obtina prin aceasta metoda rezultate mult mai bune decit prin rugamintile politicoase adresate anterior subalternilor . (I.A.) Revolta inabusita rapid intr-o inchisoare din Ucraina: trei morti in trei minute Trei detinuti si-au pierdut viata vineri, in timpul unei operatiuni a fortelor de ordine ucrainene, declansata pentru a pune capat unei luari de ostatici intr-o inchisoare din sudul tarii, relateaza AFP. Marti seara, sase detinuti, intre care un cecen si un moldovean, toti condamnati la pedepse grele pentru ucidere si atac cu mina armata, au luat ostatici doi gardieni dintr-o inchisoare din regiunea Kherson (sud) si au cerut sa stea de vorba cu un responsabil al Parchetului, precum si cu un reprezentant al diasporei cecene. Dupa o zi de negocieri, fortele de ordine au decis sa treaca la actiune si au demarat un atac fulgerator, punind capat crizei in doar trei minute. Doi detinuti au fost impuscati, iar cecenul si-a tras un glonte in gura cu o arma artizanala. Cei doi gardieni luati ostatici marti seara au fost spitalizati, starea sanatatii lor fiind buna. (C.M.) Concurs de prins tipari Zeci de persoane au participat ieri la Tokyo la concursul national de prins tipari pe gheata, lansindu-se intr-o adevarata cursa contracronometru pentru a aduna pestisorii alunecosi, imprastiati pe patinoarul din centrul capitalei japoneze. Competitia a durat numai cinci minute, si a fost cistigata de un om de afaceri local, care s-a inscris in concurs in pauza de masa. Acesta a reusit performanta de a prinde 49 de tipari in cinci minute. Toti participantii au fost rasplatiti cu cupoane de masa, felurile de baza fiind, evident, tipari gatiti "n tot felul. (D.B.) Robotii care inteleg de vorba buna Compania japoneza CAI a lansat joi, la Tokyo, o noua generatie de roboti, capabili sa raspunda comenzilor vocale, gratie performantului sistem "Voice Talk" cu care au fost echipate, transmite Reuters. "Vedeta" serii a fost un robot umanoid, capabil sa inteleaga ce i se spune, sa raspunda si sa imite gesturile oamenilor. El a fost prezentat alaturi de robotul-dinozaur, si el echipat cu sistemul "Voice Talk". Uriasul dinozaur, cu o lungime de 6 metri si o inaltime de 3 metri, raspunde anumitor comenzi si chiar poate conversa pe diverse subiecte. Presedintele companiei a prezentat noile creatii in cadrul unei conferinte de presa, la care a participat "insotit" de robotul umanoid, imbracat intr-un elegant smoching cu papion. Acesta din urma a gesticulat pe toata durata conferintei, demonstrindu-si abilitatile de exceptie. Milosevici, sub paza cu parfum de arest Fostul lider iugoslav Slobodan Milosevici a fost pus sub supraveghere politieneasca 24 de ore din 24, dar semnificatia acestei masuri este invaluita in mister, oficialii de la Belgrad oferind interpretari diferite in privinta acestei hotariri a autoritatilor iugoslave. Potrivit ministrului de interne, Dusan Mihaijlovici, Slobodan Milosevici a fost pus sub supraveghere pentru a se preveni rapirea lui de catre vinatorii de recompense,care vor sa il predea Curtii de la Haga. Fosta administratie americana a oferit o recompensa de cinci milioane de dolari pentru orice informatie care ar duce la arestarea lui Milosevici. Pe de alta parte, actualul presedinte iugoslav, Vojislav Kostunica, a afirmat, cu prilejul unei vizite in Suedia, ca fostul dictator se afla "intr-un fel de arest la domiciliu autoimpus" si a refuzat sa speculeze in privinta a ceea ce s-ar intimpla daca Milosevici ar fi arestat. In schimb, Sinisa Vucinic, reprezentant al Partidului Stinga Iugoslava, formatiune condusa de sotia lui Milosevici, i-a acuzat pe mai multi lideri ai Opozitiei Democratice din Serbia, aflata la putere, ca vor sa il "rapeasca si sa il lichideze" pe fostul presedinte. Vucinic a cerut deschiderea unei anchete in aceasta privinta si s-a declarat gata sa depuna marturie si sa aduca dovezi in instanta privind acest presupus complot. (I.A.) 