 [hint1.gif] [5]Corneliu Vadim Tudor: Poporul roman isi alege lideri numai dintre caricaturi [hint1.gif] [6]Occidentul impinge Romania pe marginea prapastiei, arata Washington Post [hint1.gif] [7]Dumitru Codreanu l-a laudat pe Vadim pina i-a dat singele pe nas [hint1.gif] [8]Umil poet de curte [hint1.gif] [9]Bref Revista "Romania Mare", in boxa martorilor Corneliu Vadim Tudor: "Poporul roman isi alege lideri numai dintre caricaturi" Convins ca majoritatea celor care s-au hotarit, in campania electorala, sa voteze cu el nu au citit abjectiile din "Romania Mare", Corneliu Vadim Tudor neaga tot ce a afirmat pina acum. Vadim se ascunde in spatele pamfletului, batind cu pumnul in masa ca firea sa de poet il obliga sa vorbeasca in metafore. El se bazeaza pe faptul ca cei care il voteaza nu pun mina pe Dictionarul Explicativ al Limbii Romane sa vada ca pamfletul este "o specie literara cu caracter satiric in care scriitorul infiereaza anumite tare morale, conceptii politice retrograde", dar care nu presupune nici insultarea, nici calomnierea, nici limbajul abject. Acum, Corneliu Vadim Tudor apare ca "salvatorul natiunii", dar electoratul mai in virsta nu trebuie sa uite ceea ce a spus Vadim pe 24 septembrie 2000: "Nationalizarea din 1948 a fost necesara!". Pentru cei care nu au rezistat pina acum sa citeasca "Romania Mare", vom prezenta citeva fragmente elocvente. Programul PRM, expus public de catre Corneliu Vadim Tudor la Cimpia Turzii - din "Romania Mare", 21 august 1998 "A devenit evident ca Romania e o tara neguvernabila (...) Romania nu va mai putea fi condusa decit cu mitraliera"; "Acelora care ne intreaba ce vom face daca vom veni noi la putere si care e programul PRM, le vom comunica: confiscarea averilor (...) decretarea starii de urgenta (...) nationalizarea, prin amendarea Constitutiei, a tuturor uzinelor, fabricilor, hotelurilor si a celorlalte bunuri patrimoniale (...) reintroducerea pedepsei cu moartea (...) trebuie aplicate masuri de o duritate exceptionala (...) Integrarea rapida a tiganilor (...) vom decreta izolarea acestora in colonii special amenajate". Despre maghiari Pe 3 aprilie 1998, in "Romania Mare" era publicat discursul rostit la Tg. Mures in 27 martie 1998: "Ii vom trata pe radicalii din UDMR ca pe niste teroristi (...) Sa-i fereasca Dumnezeu sa vin eu la putere! Prima masura pe care o voi lua (...) ii voi invita pe liderii UDMR sa-si inscrie organizatia la Tribunal. O data intrati la Tribunal (...) noi vom trage usa dupa ei si ii vom judeca asa, ca la Nürnberg (...) Pretutindeni in lume asa sint tratati teroristii! Sa mai ramina citi am botezat eu! Dar, vorba aceea, mult a fost putin a ramas!" La Cimpia Turzii, in august 1998, Vadim promitea si "militarizarea judetelor Harghita si Covasna". Pe 3 decembrie 1999, in "Romania Mare", sint reluate promisiunile: "Maghiarizarea judetului Harghita nu poate fi oprita decit cu tancurile". Opinii despre poporul roman In "Romania Mare", 27 august 1999: "Poporul roman are un dezvoltat simt al caricaturii: el isi alege lideri numai dintre caricaturi". In "Romania Mare", septembrie 1999: "Majoritatea alegatorilor au demonstrat in noiembrie 1996 ca resping prostii, accepta mediocritatile si sint atrasi de sarlatani". Pareri despre Occident Din "Romania Mare", 20 august 2000: "Uitati-va si voi, oameni buni, la maimutoiul asta de Tony Blair, cu dintii lui galbeni si strimbi, cu urechile sale ca niste ventuze cu spirt in flacari (...) golanul asta (...)". Emisiune Tele 7 abc, 3 octombrie 1999: "Pe presedintele Saddam Hussein (...) nu pot sa-l trec in rindul killer-ilor, al satanistilor (...) Eu cred ca mai killer si mai satanist e Bill Clinton, cu zgripturoaica aia calare pe matura, Madeleine Albright, dupa el. Saddam Hussein e ales de poporul sau de mai multe ori, ca si Slobodan Milosevici". In cadrul aceleiasi emisiuni, Vadim a precizat ca i-a trimis lui Saddam o carte, iar acesta din urma i-a daruit un ceas. Din "Romania Mare", 9 aprilie 1999: "Bill Clinton - un derbedeu pe care o sa-l bata Dumnezeu". Din "Romania Mare", 17 septembrie 1999: "Faliment pe toata linia in diplomatia romaneasca. Se vede ca e condusa de un etilist si disident, baga-i-am in fund ciment si in virful limbii curent, de Andrei Plesu e vorba". Atacuri directe la politicieni Mai toti politicienii, de la putere si din opozitie, au trecut prin "pamfletul" lui C.V. Tudor. "Romania Mare", 13 august 1999: "Ion Iliescu a facut greseala de a anunta ca daca va veni la putere din nou el nu-l va gratia pe Miron Cozma. Nu-i nimic, o sa-l gratieze Vadim si-o sa-i ofere o functie importanta". "Romania Mare", 19 mai 2000: "In curind, romanul, milos din fire, va da cite un banut pentru doua- trei taioare elegante in care codoasa Valerica (n.r. - nume peiorativ sub care este prezentat liberalul Valeriu Stoica) sa-si faca plimbarea prin curticica interioara (n.r. - este vorba de inchisoarea Jilava). Speram ca n-o sa-l deranjeze cele citeva dungi verticale ale tesaturii. Sau poate colegul sau de garsoniera la Jilava, Radu Sirbu, ar putea sa-l prefere in bikini. Cu zimbetul strimb, ochi rataciti si cu scaieti in cioc, iese la incalzire Tartorul cel Mare - Emil, cel mai tare candidat pentru Jilava". "Romania Mare", 16 iunie 2000: "...la Cotroceni, ar fi nimerit sa se pregateasca TAB-ul sau elicopterul pentru sters putina. Treaba va fi cu adevarat naspa!" "Romania Mare", 8 ianuarie 1999: "Emil Constantinescu si Sorin Moisescu- doi teroristi (...) Faradelegile savirsite de ei sint imprescriptibile". "Romania Mare", 13 februarie 1998: "Vom da de pamint cu Akos Birtalan (membru UDMR - n.r.) de cite ori va fi necesar (...) In conditii normale, un asemenea individ ar fi zacut de multa vreme intr-un sanatoriu pentru zurbagii, cu citeva seringi infipte in fund. Iar daca va fi gasit normal de catre psihiatri, s-ar fi hirjonit cu alti colegi in curtea de la Jilava". "Romania Mare", 8 ianuarie 1999: "Attila Verestoy - cel mai primitiv si mai violent terorist al UDMR". "Romania Mare", 27 martie 1998: "Traian Basescu, un matroz chior, care s-a nascut infractor". "Romania Mare", 11 septembrie 1998: "Adrian Nastase (...) e pus special sa atace si sa intarite PRM-ul" (...) Sa i se puna botnita lui Nastase". "Romania Mare", 5 februarie 1999- explicatie foto la rubrica "Urmariti! Prindeti! Arestati!: "Infractorul unu din Romania este , neindoielnic, Valeriu Stoica. Semne particulare: handicapat (...) Viitorul: Jilava". "Romania Mare", 20 august 1999- personaj principal Viorel Lis, fostul primar general al Capitalei: "Chiar sub monumentul 1907 din Piata Obor (...) vom amenaja dispozitivul de castrare - o echipa de medici veterinari te va dezbraca in bermude (...) dupa care ti se va face o anestezie generala, fiindca esti primar general (...) apoi ti se vor taia fuduliile cu laserul si scirbavnicul madular cu bomfaierul, in vreme ce orchestra de balalaici dirijata de Crin Halaicu va cinta «Da-mi, boierule, nevasta!» si «Viorele, Viorele!»". Mesaj catre rromi "Romania Mare", 10 decembrie 1999: "Mircea Dinescu e un tigan analfabet, care a facut Stefan Gheorghiu (...) Piranda cu perciuni si pamatuf nadusit sub nas, pe nume Roxana Iordache (...) indianca, cioara". "Romania Mare", 24 decembrie 1999: "Tiganul Vladimir Pasti, care si-a pierdut dintii de sus la votca (...) puslamaua asta ca o scrumbie afumata (...) ce derbedeu! (...) Ma cioara!" Mesaj catre evrei "Romania Mare", 17 decembrie 1999: "Derbedeul asta de Andrei Marga: maica-sa a fost evreica unguroaica, prima nevasta tot evreica unguroaica (...) Cam din 2 saptamini in 2 saptamini, Margo se deplaseaza in Germania pe banii Ministerului Educatiei. SRI-ul crede ca el se duce la instructaj, la rezidentul Mossad". "Romania Mare", 1 ianuarie 1999: "Jidanul Feldman, care si-a tras pseudonimul Radu F. Alexandru, adica niste nume de voievozi romani, a avut in viata doua scopuri: sa fie proxenetul lui Marin Preda si sa-l muste de fund pe Corneliu Vadim Tudor.Si uite-asa, din pricina unui vagabond batrin si urduros ca acest Feldman, creste antisemitismul in lumea intreaga. De ce nu te cari, ma, in Israel?" TEODORA GEORGESCU, LUCIAN PURCAREANU Occidentul impinge Romania pe marginea prapastiei, arata "Washington Post" Romania, care incearca de secole sa cistige bunavointa vestului democratic, esuind, din pacate, de fiecare data, se afla acum in fata unei decizii majore: sa-si aleaga drept presedinte un fost comunist, trecut de virsta de 70 de ani, sau un nationalist fanatic care ar putea sa transforme aceasta tara intr-un demn succesor al fostei Iugoslavii in regiunea Balcanica, se arata intr-un comentariu publicat ieri in "Washington Post". In cazul in care va opta pentru Ion Iliescu, poporul roman, ajuns la disperare si slabit de saracie, se poate astepta la o prelungire paternalista a unor politici falimentare, cele care au mentinut tara intr-o situatie mizerabila, intr-o stare hibrida intre socialismul stalinist si capitalismul bazat pe economie de piata. Daca vor vota pentru Corneliu Vadim Tudor insa, romanii se pot astepta sa fie complet izolati de lumea democratica, iar Romania sa fie macinata in epuizante conflicte interne, sau, si mai grav, sa fie atrasa chiar in razboaie cu vecinii. Elita politica din Romania, tematoare si slabita de grave divergente, s-a vazut obligata sa formeze o alianta care sa-l opreasca pe Vadim. Fortele democratice au avertizat electoratul cu privire la riscurile pe care le comporta ascensiunea extremei drepte la putere. DIANA EVANTIA BARCA Dumitru Codreanu l-a laudat pe Vadim pina i-a dat singele pe nas Proaspatul senator PRM de Botosani, Dumitru Codreanu, reactivat brusc de electorat dupa sapte ani de cind s-a pensionat pe caz de boala, are in prezent grave probleme de sanatate. La inceputul acestei saptamini, el a ametit si a cazut in cap de pe un scaun in timp ce incerca sa schimbe un bec in propria locuinta, iar joi seara, in timpul unei intilniri electorale cu simpatizantii PRM, a vorbit despre partid si presedintele iubit, Corneliu Vadim Tudor, pina i-a curs singe din nas. Incercind sa-si explice crizele tot mai dese, in urma carora si-a julit gospodareste ambii obraji si o parte din frunte, Codreanu a declarat: "In ziua in care mi-a dat singele pe nas am baut si vreo 700 de grame de cafea si poate de aceea". DORIN BEJENARU Umil poet de curte Iubirea lui C. V. Tudor pentru cuplul Ceausescu nu vine de ieri, de astazi. Vadim, care acum incearca prin toate discursurile sa ne faca sa credem ca era mai bine in timpul dictaturii comuniste, a facut parte din liota de "poeti de curte" de pe linga conducerea Partidului Comunist. El nu a ratat ocazia de a le inchina ode si poeme celor doi dictatori. Dar nu numai cuplul Ceausescu a fost iubit de Vadim, ci si clica comunista. Dovada sta o dedicatie a lui C. V. Tudor catre Emil Bobu, vazut drept "glorios patriot". Va prezentam in continuare doua poeme dedicate Elenei si lui Nicolae Ceausescu, precum si dedicatia catre Emil Bobu. (L.P.) Oda catre tovarasa Elena Ceausescu, prima femeie a tarii Elena Ceausescu, omul ce intruchipeaza pe vecie Femeia acestei natii, atit de plina de virtuti, Mindrie, cinste, frumusete si monument de harnicie, Pentru acestea toate, iata, iti vine dreapta tarii sa saruti. E mama, plina de iubire si om politic, cu renume Si e savantul, pentru care nici o izbinda nu e grea. Ea duce faima stiintei noastre si a tarii in intreaga lume Iar patria o proslaveste si se mindreste azi cu ea. Aceasta nobila plamada e un destin si o constiinta Tovarasa e de o viata eroului national Iar existenta lor de lupta - o glorioasa biruinta Pe drumul rascolit de patimi sub arcul tarii triumfal, In tot ce face ea aduce un spor de cinste si candoare, Un intelept si un fluviu de omenie Pecetea ei de puritate se simte in fiece lucrare Pe unde calca cresc izvoare si macii ii infloresc sub pasi. CORNELIU VADIM TUDOR (Din volumul "Saturnalii") Nicolae Ceausescu Acum, la praznuirea acestei vieti bogate In viata ta, parinte, ma-nfatisez si zic: Slavite-ti fie fiinta si setea de dreptate Tu, ce te darui tarii si nu ii ceri nimic A fi dorit, fireste, sa laud in tacere Faptura ta turnata in bronz roman si dac - Dar epoca e aspra si cugetul imi cere Sa ies din completare, sa ard si sa nu tac. Nu pot sa tac, talazul istoriei mugeste In lume creste foamea, iar ura-si face vad Noi am platit prea multe: petrol, si griu si peste Si munti masivi de aur, si codri grei de brad Am fost cel mai departe vlastar al maicii Rome Cel mai batut de soarta, dar si cel mai viteaz Ne-au singerat barbatii, ne-au fintuit fantome Iar lacoma lor ciuma o resimtim si azi. Tu ai venit sa mintui aceasta blinda ginta Acest popor de oameni ce mult au mai rabdat Te binecuvinteaza martirii din morminte In straiul lor de lacrimi, de flori si in curat Intreaga slava firii supunere iti jura Fiindca tu esti cel mai destoinic dintre noi Si pentru toata vlaga si-ntruchiparea pura Simbolic strinse-n tine de-o tara de eroi. Prin vocea ta de tunet, sau calma ca zapada Isi implinesc lucrarea jertfii pui de lei: Mileniul de intuneric, Rovine si Posada Si Razboieni, si Plevna, si tragicul Moisei Putin la trup, dar ca zimbrii cei din steme Cu parul dat in foale si ochi izvoditori Cvadriga natiunii nu o conduci prin vreme Iar steaua ta rapune cortegii mari de nori. Ne stii pe fiecare, aproape dupa nume Cum insusi Decebalus ostirea si-o stia Tu nu vrei osanale, nici glorii reci, postume Ci doar sa fie bine si pace-n tara ta Te-arati in fata noastra maret si simplu, ca o Efigie din trunchiul columnei lui Traian Pentru nimic in lume tu tara n-ai tradat-o Cum n-o tradeaza iarba, de mii si mii de ani. Iar in fratia asta de sacra-ntelepciune A ta si a acestui redesteptat popor Prin cosmici bulbi sa creasca si buciume sa sune Infiorate torte se-aprind in tricolor Noi te urmam in toate, oricite-ar fi sa fie Prin tine avem datini si-o palma de mosie Iar limba batrineasca inc-o putem vorbi. Aceasta e vointa de fier a natiunii Sa fim cu tine-n frunte, pe veci biruitori Chiar daca mai improasca venin de sarpe unii Si aripile noastre le stau in ochi si-i dor Religia-ni-e cinstea, morala - aspra munca N-avem nevoie, iata, de leneviti profeti Si nici iude care pentru arginti ne spun ca Ce ne-am propus n-om face in zeci de mii de vieti () Ca tara asta mica, vezi doamne, trebuieste Doar grine sa produca, si carne pentru tun Nu, asta niciodata nu vom primi, fireste Cit mai avem o tara si-un ideal strabun! Frumoasa-i libertatea! Si viata, ce adinca! Stiind ca e pamintul stravechi sub talpa ta Ca nu cersesti la nimeni nici un favor, si inca Putinul tau cu altii sa il imparti ai vrea. Nu ni-e prea mare tara, avem si griji, fireste insa ne sta in bolta, luceafar, un partid El ne conduce sigur, vibrind pe romaneste Si-n jurul lui, cu totii, formam un vesnic zid Si te avem pe tine, pentru eternitate Erou al tarii noastre, om bun si luminos Acvila demnitatii in pieptul tau se zbate Si pentru toate astea iti multumim frumos. Fii pururea ferice, tu, fiu al tarii mele Si-al dainuirii noastre pe Mures, Olt si Prut Femeile-ti tes chipul in flori de cimp si stele E sarbatoare ziua in care te-ai nascut Nu te lasa, fii tare! Ai patria in spate La vorba ta si muntii din matca lor tresar Din hronici voievozii te-ncuviinteaza-n toate Caci rugul lor, prin tine, nu arse in zadar. Aibi mai departe pacea in suflet si pe buze Si du solia noastra de frati in lung si-n lat Chiar daca fariseii incearca sa te-acuze Tu esti in ochii lumii iubit si respectat Pazeasca-te de rele intregul neam, natura Legendele si zeii acestui vechi pamint Un om fara pereche, ai imbracat armura Celei mai grele lupte din cite-au fost si sint. Rasare astrul vietii; din pisc in pisc, arare "E bineee!", Striga straja, iar alta-i da raspunsul Iar nobila plamada a Romei tutelare Il vrea pe cel pe care cu mina ei l-a uns Eu, martor al acestor adinci reverberatii Vin dinaintea voastra si va intreb sfios: Oare-ar putea sa fie in viata unei natii CORNELIU VADIM TUDOR (Din volumul "Poeme de dragoste, ura si speranta" - Editura Eminescu, 1981) Bref Ultima victima a lui Vadim: Jacques Chirac Vadim a inceput sa caute "mafioti" in toata lumea, nu doar in Romania. Presedintele Frantei, Jacques Chirac, a cazut ieri victima lui C. V. Tudor. Liderul PRM l-a acuzat intr-o conferinta de presa pe presedintele francez ca a primit "bani negri pentru campania electorala" de la "escrocul international Sever Muresan", bani luati de la Banca Dacia Felix. Vadim a explicat ca banii au fost primiti prin partidul care l-a sustinut pe Chirac, Adunarea pentru Republica. C. V. Tudor s-a suparat pe presedintele francez pentru ca acesta a declarat, raspunzind unei intrebari, ca ipoteza conform careia Vadim va ajunge la putere "este nerealista". (L.P.) PNL doreste negocieri cu UDMR Liderii PNL nu exclud posibilitatea inceperii unor negocieri cu omologii lor de la UDMR pentru functiile de vicepresedinti ai Senatului si Camerei Deputatilor pentru a avea asigurate aceste functii cu continuitate pe intreaga perioada a viitoarei legislaturi. PNL vrea functia de vicepresedinte la Camera Deputatilor, UDMR cea de la Senat. Pentru deputatime este vizat Andrei Chiliman, datorita experientei pe care a acumulat-o deja in acest post, in actuala legislatura, sustin surse liberale. Pentru Senat (daca UDMR va fi de acord cu intelegerea), PNL il vizeaza pe Paul Pacuraru pentru functia de secretar al acestei Camere. Caz in care urmeaza ca PNL sa-si contureze optiunea pentru functia de lider al grupului parlamentar liberal de la Senat. (C.S.) Ludovic Orban ii linisteste pe birocrati Presedintele Agentiei Nationale a Functionarilor Publici, Ludovic Orban, ii asigura pe angajatii din administratia publica centrala ca nu vor putea fi concediati de noile conduceri ale ministerelor. Orban sustine ca toti angajatii ministerelor au fost numiti in functie conform legii, deci sint functionari publici. Nu acelasi lucru se poate intimpla si cu salariatii unitatilor din teritoriu ale ministerelor, mai ales ca o parte din acestia nu au fost confirmati inca pe posturile pe care le ocupa si nici nu au depus juramintul de functionar public. Totusi, multi functionari se tem ca cine va veni la putere va proceda asa cum a facut primarul general al Capitalei, Traian Basescu: in loc sa-i numeasca in functii publice pe angajatii Primariei Capitalei, i-a suspendat.(E.M.) Marea reconciliere de la Academia Romana Adversitatile si patimile politice traditionale dintre actualul lider al PDSR, Ion Iliescu, si presedintele in exercitiu al Romaniei, Emil Constantinescu, au pierit ieri, la Academia Romana, cel putin in aparenta. Pentru prima data, Ion Iliescu, Emil Constantinescu si Mugur Isarescu au aparut impreuna, zimbitori, la o manifestare publica. Ocazia le-a fost data celor trei de inaugurarea unui nou corp al Bibliotecii Academiei Romane. Emil Constantinescu si Ion Iliescu au stat ieri de vorba ca doua vechi cunostinte, timp de aproape o ora. Iliescu l-a mustruluit parinteste pe presedintele Academiei - asa, ca de la presedinte la presedinte - sugerindu-i ca ar fi trebuit invitati macar doi dintre cei care au aprobat, la vremea respectiva, investitia: Nicolae Vacaroiu si Florin Georgescu. (C.O.) 15.000 de jandarmi la sectiile de votare Pentru buna desfasurare a alegerilor de duminica, Jandarmeria Romana a repartizat peste 15.000 de cadre spre a asigura paza sectiilor de votare si a dosarelor intocmite de Birourile electorale pe timpul transportarii acestora la Birourile Electorale de Circumscriptie, respectiv Biroul Electoral Central. In ziua alegerilor, jandarmii vor fi prezenti la 2.201 sectii de votare, dintre care 688 in Bucuresti, iar in cooperare cu politistii - la alte 2.090 de sectii. Pentru alegerea presedintelui Romaniei, in conformitate cu Legea nr. 69/1992, militarii in termen din cadrul Jandarmeriei Romane se vor prezenta la urne in 33 de sectii de votare, amplasate in unitatile in care isi satisfac stagiul militar, dintre care trei organizate in Garnizoana Bucuresti. La unitatile si subunitatile de jandarmi unde nu sint amplasate sectii de votare proprii, militarii in termen vor vota la cele organizate in unitati ale MApN, MI sau in alte sectii de votare. (A.G.) Politicienii nu pot fi testati cu detectorul de minciuni Fostul sef al Laboratorului de detectie a comportamentului simulat (detectorul de minciuni) al IGP, col. Adrian Coman, si-a deschis o firma particulara de "testari psihologice pentru stabilirea adevarului" - POLYGRAPH TEST. Utilat cu un poligraf de ultima ora, laboratorul particular al colonelului Coman este dotat si cu "detectorul de stres in voce". Acelasi laborator efectueaza, contra cost, expertize de identificare a vocii si de autentificare a inregistrarilor audio si video. Intrebat daca ar putea avea printre clientii sai si oameni politici, directorul POLYGRAPH TEST, Adrian Coman, ne-a declarat ca "politicienii nu pot fi testati, pe de o parte, pentru ca au imunitate, si pe de alta parte, pentru ca, in virtutea unor interese inalte, de stat, ei pot minti fara sa fie trasi la raspundere". (C.L.) Gheorghe Acatrinei, proaspat senator al PRM, nu este membru al acestui partid Gheorghe Acatrinei, ajuns senator pe listele PRM Suceava, nu este membru al acestei formatiuni politice. Asa sustine presedintele interimar al Organizatiei Judetene Suceava a PRM, proaspatul deputat Ludovic Abitei, care spune ca Acatrinei nu a depus adeziune la PRM, dupa ce a rupt-o cu Partidul Moldovenilor, in momentul in care aceasta formatiune politica s-a indreptat spre CDR. Ludovic Abitei a explicat ieri, ca prin fuziunea la nivel local cu Partidul Moldovenilor, se considera ca Acatrinei este membru PRM dar, "tehnic vorbind, acesta nu s-a inscris in Partidul Romania Mare, deoarece nu a depus inca o adeziune". Singura care a facut pasul a fost Daniela Cretu, actuala vicepresedinta a PRM Suceava. In cazul lui Acatrinei, conform spuselor lui Ludovic Abitei, acesta nu este membru al PRM, deci declaratia pe care a dat-o in acest sens la Biroul Electoral este falsa. (T.A.) 