 O scrisoare pierduta Romanul care a incercat sa faca un copil prin posta divorteaza Un roman care, aflat la lucru in Marea Britanie, i-a trimis sotiei ramase in tara o mostra de sperma, astfel incit sa poata ramine gravida, vrea acum sa divorteze pe motiv ca pruncul nu e al lui. Adrian Andreescu a lucrat "la negru" vreme de doi ani intr-un bar din orasul Manchester si a trimis acasa, intr-o localitate din Transilvania, un colet continind lichidul sau seminal, precum si jumatate din cistigurile acumulate. Dar saptamina trecuta, cind s-a intors in Romania pentru a-si vedea fiul in virsta de trei luni, vecinii i-au spus ca sotia lui, Viorica, a avut o aventura cu cel mai bun prieten al sau. Mai mult, chiar si doctorii din orasul sau natal, Medias, i-au spus lui Adrian ca baiatul nascut de Viorica nu poate fi al lui pentru ca este improbabil, daca nu de-a dreptul imposibil, ca spermatozoizii sa ramina viabili vreme de doua saptamini, cit a durat transportul coletului din Anglia in Romania, mentioneaza serviciul de stiri Ananova. Tribunalul din Medias va pune pe rol dosarul de divort al celor doi incepind cu luna august. VLADIMIR BALABAN Achizitie de marca Octavian Paler, director onorific la "Cotidianul" Octavian Paler va fi, incepind de luni, directorul onorific al ziarului "Cotidianul". In timp ce o serie de ziaristi cunoscuti au parasit recent colectivul redactional al acestui ziar, altii se pregatesc sa intareasca echipa. Octavian Paler va semna doua editoriale pe saptamina, asa cum obisnuia si la "Romania libera", martea si vinerea. Gabi Nastase a preluat deja conducerea suplimentului de weekend, iar Gabi Rusu va fi seful sectiei cultura. O alta schimbare va fi aparitia unui nou supliment, de familie, intitulat "Cotidianul in doi". (A.R.) O noua aparitie la Editura Compania - "Mediterana", de Panait Istrati Orientul unui vagabond celebru Iata ultima carte a lui Panait Istrati intr-o noua versiune romaneasca: prima parte, "Rasarit de soare", este tradusa de Mircea Iorgulescu, iar cea de-a doua, "Apus de soare", a fost transpusa in limba romana de insusi autorul. Profund autobiografic, acest volum este calatoria orientala a unuia dintre cei mai "internationali" scriitori ai nostri. In prefata sa, Mircea Iorgulescu spune despre Istrati: "E, in ordinea reala, un golan, un hoinar, un vagabond strecurat clandestin pe un vapor, fara bilet de calatorie, fara pasaport, atras de presimtita splendoare a intinderilor mediteraneene, spre care porneste dus de o patima irezistibila, ca un iluminat, ca un somnambul sub puterea misterioasa a unui apel ce nu-i este decit lui destinat. Nimic nu-l poate opri sau intoarce, nici saracia, nici mizeria, nici ingratitudinea, nici singuratatea". In fragmentul pe care vi-l propunem spre lectura, Adrian Zografi, alter ego al lui Istrati, tocmai a debarcat in Egipt! Cartea (208 pagini, format 16x22 cm, pret 76.000 lei) poate fi comandata la Editura Compania, Str. Prof. Ion Bogdan nr. 16, sector 1, 71149 Bucuresti, tel.: 211.59.64, fax: 211.59.48, e-mail: compania@fx.ro. "Dimineata, pe racoare, ne duceam sa ne asezam, ca niste bei, pe terasa unei mari cafenele arabesti, in fata la Esbekieh. Ne plateam acolo un gustos ful cu ulei de masline si fumam «narghilele-catedrale», cum le numea Musa. Prietenul meu are un asemenea talent de a face masinariile astea sa sforaie, incit ii uimeste pe fumatorii egipteni cei mai iscusiti. Aceasta indeletnicire ne ocupa toata dimineata, fiindca jucam ghiulbahar. La prinz, ne intorceam la paduchiosul nostru Darbel-Barabra, la Boldenberg burtosul, unde gaseam o minunata stiuca umpluta si pirosti. Ne desfatam cu ele in asa fel, incit sa avem despre ce sa vorbim pina duminica urmatoare; altfel spus, toata saptamina mincam prost, dar aveam tot timpul in gura stiuca umpluta si pirostile - aceste mincaruri biblice pe care orice buna evreica le da simbata «supusilor» din familia ei pentru a-i fi iertate celelalte sase zile de mincare proasta. La Goldenberg uitam de noi golind o sticla, adesea doua. Patronului ii placea sa povesteasca faptele sale de vitejie de pe vremea cind statea la Focsani si era batut de antisemiti. Nu auzeai decit de devastari, de linsaje, de violuri. Fertilizata de cei douazeci de ani de existenta fericita la Cairo, imaginatia lui contribuia mult la aceste povesti, dar noi nu spuneam nimic, doar murmuram in cor cu toti cei ce ascultau: - Imputita tara! Doamne, ce bine e sa traiesti in Egipt! Dovada: burta povestitorului, obrajii lui mari ca niste buci. Goldenberg era un tip grozav. Iti dadea pe datorie si nu-ti cerea banii facind galagie. Eu ii datoram un taler. Musa, trei. Sara, doua lire. El zicea ca, daca ar primi inapoi toti banii pe care i-a pierdut in douazeci de ani de comert la Cairo, ar cumpara... Hotelul Shepeard's! Cite un client purtind casca coloniala si imbracat in alb incepea uneori sa-si povesteasca aventurile in Egiptul de Sus. Fusese in preajma lordului Cromer, luase parte la cucerirea Sudanului de catre englezi si avusese o banita de lire sterline, pe care mai apoi le pierduse. Nu-l asculta nimeni, erau minciuni. Lira sterlina de aur, care este moneda curenta, capata aici infatisarea unei divinitati. De la nobilul meu Mihail si pina la ultimul dezertor roman, trecind prin mii de Sare, toti viseaza la banite de lire de aur. Imaginatia se aprinde de indata ce cistigi citeva. Nu se mai vorbeste decit de Sudan, de aventuri profitabile, de lire sterline cu gramada. Mai interesante erau, la Goldenberg, epavele umane care traiau aici de multa vreme si vazusera de toate. Scepticismul lor il punea in garda pe orice nou venit care le cerea informatii folositoare. Ii ascultam pe acestia cu mare placere. Dar firul povestii lor potolite era adesea intrerupt de cite un laudaros. - Tu nu esti decit un prapadit! Habar n-ai de Egipt! Eu, care am avut un bar la Khartoum... Atunci Musa sarea in sus: - A! Inca unul care a avut barul lui! Si ieseam. Dupa-amiaza de duminica la Darb-el-Barabra se incheiase. Afara era inca lumina. Eram ametiti, fericiti. Ne amestecam in multimea zgomotoasa de pe Muski, o lunga sosea pitoreasca pe care o urcam, pe jos ori calare pe magari, pina la Mokathan, in afara orasului, unde beam rachiu in compania celor care minau animalele si aduceam la turbare bietele dobitoace silindu-le sa alerge iute, aproape de fiecare data facindu-le sa ne trinteasca de pamint. Intr-una din aceste curse am fost surprinsi de o ploaie puternica, lucru foarte rar la Cairo. Atunci am vazut fetite arabe dansind in bataia ploii, lovindu-si palmele si cintind cam asa: Ntara! ntara! ya natra! Roueh, roueh, fil beth okhth! («Ploaie, ploaie,/Cazi din greu pe capul nepoatei mele ssa-i aduci noroct». Fragment dintr-o oratie araba de nunta ce a fost preluata in folclorul copiilor). Habar n-am ce insemna asta. Dar copiii erau veseli si i-am imitat topaind mai tare decit ei, iar asta i-a facut sa rida cu lacrimi. Asa erau duminicile noastre. Celelalte zile ale saptaminii erau prea putin placute. Trudeam pe o caldura istovitoare, tacuti, murdari, cu ochii plini de lacrimi din cauza terebentinei proaste. Ne gindeam insa la cei ce se chinuie in mine si nici nu banuiesc minunatia cerului de care in Egipt se bucura si bogatii, si saracii. Dar firea unora e facuta astfel incit nimic nu-i multumeste prea multa vreme. Eu eram unul din astia. La inceputul lunii aprilie, cind aerul a devenit aproape irespirabil, mi s-a facut un dor naprasnic de Alexandria si de briza ei mediteraneana. Lucrul nu-mi mai mergea deloc. Mai intii mi s-a facut sila, iar pe urma am abandonat santierul, cu doua lire in buzunar. Daca as fi plecat imediat, acesti bani mi-ar fi ajuns, dar n-am plecat. A fost din cauza inimii mele, dar si din cauza imprejurarilor. Petrecusem aproape trei luni la Cairo si nu-l mai vazusem aproape deloc pe Mihail de cind intrasem la Wirth. Serile eram prea obosit pentru a ma duce la el, iar el nu putea sa-si paraseasca hotelul. Ne revedeam duminica, rareori, cit sa schimbam citeva cuvinte. As fi vrut sa traiesc linga el mai mult, ca altadata. Asta am si facut. Acum nu mai am timp decit pentru el, dar, inca o data, Mihail nu mai este Mihail al meu. Discutiile noastre de odinioara, atit de bogate in cugetari inalte, atit de instructive pentru mine, atit de consolatoare pentru el, care stia cit de mult il admir, au fost inlocuite de una si aceeasi poveste al carei subiect ma adoarme de-a-n picioarele. Mihail nu-mi mai vorbea decit despre patroana lui si despre importanta acesteia dintr-un anumit punct de vedere a carui imoralitate lui ii scapa sau nu-i pasa de ea. Aceasta patroana este o batrina evreica rusoaica, extraordinar de bogata, trecuta la catolicism cu suflet si... avere. In privinta sufletului, Mihail nu tine sa i-l smulga de la Dumnezeul pe care ea si l-a ales. In privinta averii, Mihail gindeste insa altfel. Trei sferturi din ea sint «definitiv pierdute». Nu mai ramine disponibil decit marele ansamblu de cladiri din care face parte si Hotelul Royal, a carui valoare este de «un biet milion de lire sterline». Sarmanul meu Mihail voia sa «salveze de catolicism» acest «biet milion». Asta era barul lui. Un bar fantastic: sa se insoare cu batrina de 70 de ani, care se indragostise de el si care, odata devenita doamna Kazanski, se declara gata sa-i daruiasca intregul ansamblu de cladiri. Dar... dar... Ii cerea ca mai intii sa treaca si el la catolicism, a carui devotata practicanta si fanatica apologeta era. Iar nobilul meu prieten nu era departe de a accepta, dupa exemplul cutarui mare rege al Frantei, ca «bietul milion de lire-aur» merita o liturghie. Hotarit lucru, Egiptul este pentru toti ochii tara celor mai incredibile miraje". Martisor cu barbati goi Una dintre cele mai trasnite petreceri dedicate zilei de Martisor a avut loc, joi seara, in Club Maxx. Radio 21 a oferit cadou tuturor femeilor un show de strip-tease masculin. Sub deviza "woman acces only" (accesul permis numai femeilor), pina la ora 0.00, in Club Maxx n-a calcat picior de barbat, cu exceptia stripperilor aflati "la munca". Departe de ochii indiscreti ai partenerilor de viata, aproximativ 1.500 de tinere si-au dat friu liber instinctelor erotice, sub efectul gesturilor incitante & excitante ale stripperilor. Petrecaretele infierbintate s-au mai racorit abia dupa miezul noptii, cind in club au avut acces si "jumatatile" lor. CLAUDIA VOICU Fanii filmelor SF au decis: Buffy, cea mai sexy actrita Fanii genului SF au declarat-o pe Buffy, "spaima vampirilor", cea mai sexy actrita din Univers. Actrita Sarah Michelle Gellar, celebra pentru rolul din serialul "Buffy, spaima vampirilor", a obtinut o cincime din voturile celor care au participat la sondajul de opinie efectuat de revista "SFX". Claudia Black, care joaca in serialul de televiziune "Farscape", a obtinut locul doi, in timp ce Gillian Anderson, vedeta celebrului serial TV "Dosarele X", nu a intrat in topul primelor cinci preferinte ale cititorilor revistei. (EEPA) De Martisor, in Club A, Chilipiruri pentru dame Amatorii de petreceri inedite au luat cu asalt, joi seara, Club A, unde ziua de 1 Martie s-a sarbatorit, conform traditiei, intr-un mod cit se poate de original. Cel mai savurat moment al petrecerii l-a reprezentat o licitatie de obiecte, destinata barbatilor. Astfel, cei care pina la acea ora tirzie din noapte inca nu le daruisera nici un cadou iubitelor, au putut sa-si rascumpere greseala. Gazdele au scos la licitatie sutiene, esarfe, lentile de contact, ochelari de soare, genti de lux, bauturi scumpe, haine, parfumuri si alte produse care sint slabiciunea femeilor. Licitatia pentru fiecare dintre obiecte a pornit de la suma de 1.000 de lei. Amatorii de chilipiruri care au fost prin preajma au avut o seara buna. Obiecte care, daca le cumperi de pe piata, costa o gramada de bani au fost achizitionate la preturi mai mult decit simbolice: perechea de lentile de contact a fost adjudecata contra sumei de numai 50.000 de lei, in timp ce pentru un sutien de firma cineva a platit 120.000 de lei; o bluza care purta semnatura unei celebre creatoare a fost cumparata cu 120.000 de lei, iar un parfum de sute de mii a fost cistigat de un barbat care a platit 100.000 de lei. Cel mai bine s-a dat o geanta de lux. Pretul: 300.000 de lei. CLAUDIA VOICU Curier medical Barbatii care chelesc risca sa se imbolnaveasca de inima Pierderea parului (calvitia) duce la cresterea riscului aparitiei unor boli de inima, se arata intr-un studiu publicat in Archives of Internal Medicine. Cit de mare este acest risc? Totul depinde de cit de mult par ati piedut deja si de intinderea zonei afectate. Potrivit cercetatorilor, la barbatii cu "chelie severa", gen Patrik Steward din "Star Trek", riscul de a face un atac de cord este cu 36 la suta mai mare decit la cei care nu au chelie. Daca acesti barbati au si colesterolul ridicat, riscul este cu 178 la suta mai mare. Studiile au demonstrat ca in cazul calvitiei moderate, riscul de a face atac de cord este cu 32 a suta mai mare, in cazul calvitiei severe riscul este cu 36 la suta mai ridicat, iar in cazurile unui inceput de calvitie, riscul este cu 23 la suta mai mare. Cei carora nu le cade parul prezinta un risc mai scazut de a face boli de inima. "Desi chelia severa nu poate fi preintimpinata, poate fi un indiciu folositor pentru medici care pot astfel sa identifice persoanele cu risc cardiovascular crescut", a declarat dr. Joann E. Manson, sef al Sectiei de Medicina Preventiva de la Scoala Medicala Harvard, co-autor al studiului. Trebuie spus insa ca nu numai calvitia este responsabila de problemele cu inima. Acestea pot fi cauzate si de scaderea nivelului testosteronului sau al altor hormoni masculini. Cercetarile arata ca barbatii cu chelie pronuntata trebuie sa fie foarte vigilenti cu stilul de viata si cu dieta. Ei trebuie sa evite fumatul, obezitatea, stresul, sa faca exercitii fizice regulat si sa-si controleze periodic nivelul colesterolului. "Unele studii arata ca barbatii care isi pierd parul pot avea un nivel mai ridicat al testosteronului. De asemenea, se pare ca ei au si o densitate mai mare de receptori hormonali in tesuturi", spune dr. Manson. Nu este pentru prima data cind caderea parului este pusa in directa legatura cu riscul ridicat al aparitiei bolilor de inima. Dar este cel mai larg studiu realizat vreodata pe aceasta problema, fiind facut pe mai mult de 22 de mii de barbati cu virste cuprinse intre 40 si 84 de ani, care au fost urmariti timp de 11 ani. Chestionarele au aratat insa ca persoanele afectate de calvitie nu au avut niciodata atacuri de cord care sa le fi fost fatale. GETA ROMAN Exercitii pentru intarirea gleznelor Recunoasteti ca, atunci cind va luxati o glezna, nu-i acordati prea mare atentie. Puneti putina gheata, stati o perioada cu piciorul ridicat si totul este O.K.. In prezent exista milioane de oameni care au gleznele "slabe" si risc de luxatii repetate, si asta pentru ca nu si-au tratat corect o prima luxatie. Specialistii americani au inceput, de curind, o campanie de tratare corecta a luxatiilor de glezna care se bazeaza pe exercitii fizice de recuperare. Luxatia gleznei presupune o intindere a ligamentelor elastice care "leaga" oasele de la incheietura gleznei. Primul ajutor in cazul luxatiilor de glezna: odihna, gheata, aplicarea unei fese elastice, strinse pe glezna si mentinerea piciorului in pozitie ridicata. In luxatiile complicate, se recomanda citeva exercitii fizice care ajuta la vindecarea corecta: 1. Cu virful piciorului ridicati o greutate de jumatate de kilogram; ridicati degetele spre tavan si tineti-le asa timp de trei secunde; repetati de cite zece ori acest exercitiu, de doua ori pe zi. 2. Stati in picioare pe o scara si intindeti calciiul peste marginea unei trepte, tinind genunchiul intins, pina cind simtiti o apasare in pulpa si la baza piciorului. Intindeti timp de 30 de secunde si repetati exercitiul de patru-sase ori pe zi. 3. Pentru exersarea echilibrului, stati in picioare sprijinindu-va doar pe piciorul lezat, tinind ochii inchisi, timp de 30 de secunde; repetati acest exercitiu de trei ori la rind, de doua ori pe zi. Cosmetica Lifting facial fara bisturiu Un nou tratament pentru corzile platismale (cele doua pliuri de pe git, care se dezvolta mai ales la persoanele in virsta) se face la Spitalul Colentina din Capitala. "Cele doua corzi fibroase care pornesc de la barbie si merg spre decolteu, deformind gitul, pot fi tratate cu injectii cu toxina botulinica", spune dr. Mihaela Leventer, medic dermatolog la Spitalul Colentina. Cu ajutorul acestor injectii se relaxeaza muschii gitului, care intind pielea, si corectia apare imediat. Efectul toxinei dureaza in medie sase luni. "Prin aceasta noua metoda, bolnavii evita o interventie chirurgicala foarte complicata, care necesita anestezie generala, plus riscurile inerente operatiei", spune dr. Leventer. Tratamentul cu toxina botulinica se practica in Occident de doi ani.(G.R.) Scandal la "Babes-Bolyai" Studentii basarabeni au dat in judecata universitatea Mai multi studenti si doctoranzi basarabeni care invata sau isi pregatesc teza de doctorat la Universitatea "Babes-Bolyai", din Cluj-Napoca, au dat in judecata institutia de invatamint. Motivul principal care a stat la baza recurgerii la aceasta forma de protest il constituie obligarea lor, de conducerea universitatii "Babes-Bolyai", la plata a cite 500.000 de lei pe luna pentru cazare in caminele institutiei. Ei sustin ca in protocolul incheiat intre cele doua ministere de resort, la articolul 18, punctul B se spune ca "partea romana asigura cazare gratuita in internate sau camine studentesti pe perioada activitatii scolare pentru elevi, studentii bursieri si doctoranzi, la forma de invatamint cu frecventa, pentru toata perioada studiilor". Unul dintre doctoranzii basarabeni, Cozmin Sergentu, afirma ca in aceste conditii va fi nevoit sa renunte la studii. "Banii pe care ii primim de la statul roman sint putini, iar de acasa nu putem cere prea multi pentru ca stie toata lumea care sint conditiile din Republica Moldova". Bursierii din Republica Moldova si Ucraina afirma cu nu au primit nici bursa de instalare prevazuta de protocoalele semnate de Ministerele Educatiei din Romania, Republica Moldova si Ucraina. Mai mult, studentii basarabeni declara ca nu au beneficiat nici de transport gratuit sau de reducere de 50 la suta la transportul in comun, desi aceste facilitati sint prevazute de documentele internationale. Studentii mai spun ca asistenta medicala nu este asigurata conform reglementarilor interne prevazute pentru bursierii proprii. UBB nu are bani Conducerea Universitatii "Babes-Bolay" sustine ca nu poate acorda bursierilor romani din afara granitelor, cum sint considerati studentii basarabeni, decit o reducere de 50 la suta pentru cazare, deoarece sumele primite de la Ministerul Educatiei pentru acest lucru sint total insuficiente. Surse din UBB declara ca deoarece universitatea a facut o serie de investitii importante, in momentul de fata nu mai exista bani pentru a le putea asigura studentilor moldoveni gratuitatea la cazare. Mai mult, in protocolul incheiat intre cele doua ministere din cele doua tari nu este prevazuta acordarea unor prime de instalare, asa cum afirma studentii basarabeni. Frate, frate, dar... Liga Studentilor si Organizatia Studentilor din Universitatea "Babes-Bolyai" sint impotriva cazarii gratuite a studentilor si doctoranzilor basarabeni. Prin acordarea acestei facilitati, studentii romani spun ca taxa de cazare in camin pe care ei o platesc in prezent s-ar majora foarte mult. Cele doua organizatii din UBB spun ca la aceasta data bursierii statului roman primesc destule facilitati, cum ar fi prioritate la cazare si bursa de 50 de dolari pe luna, indiferent de situatia lor scolara. MIHAI SOICA Sanatate cu pipeta Medicii vor putea elibera intr-o luna doar citeva retete compensate si gratuite Medicii specialisti si medicii de familie sint nemultumiti de faptul ca plafonul pentru retetele compensate si gratuite a fost limitat drastic de Casa de Asigurari de Sanatate a Municipiului Bucuresti (CASMB). "Plafonul lunar pentru retetele gratuite a fost stabilit la 14 milioane de lei, iar cel pentru retetele compensate, la 12 milioane de lei pe luna. Aceasta inseamna ca nu putem elibera retete compensate si gratuite decit in primele trei-patru zile ale lunii, dupa care chiar si pensionarii vor fi nevoiti sa plateasca integral medicamentele", ne-au declarat ieri citiva medici specialisti. Comunicatul de la CASMB precizeaza insa ca, in mod justificat, pot fi depasite plafoanele, in cazul anumitor boli precum hepatita cronica B si C, leucemia, limfomul, diabet, bolile sugarului, SIDA, glaucom si epilepsie, dar, dupa spusele medicilor, "pe aceasta lista nu sint inclusi cardiacii si bolnavii de Parkinson, care mor fara tratament". Presedintele CASMB, Robert Serban, este de parere ca omiterea bolilor cardiace sau a Parkinsonului de pe acea lista "este doar o scapare". "Solutia este ca medicii care au multi pacienti cardiaci sau care sufera de alte boli netrecute in lista sa trimita o cerere catre Casa de Asigurari de Sanatate Bucuresti, in care sa precizeze ca au multi cardiaci in ingrijire, si ca vor depasi plafonul impus. Sintem flexibili, aceasta plafonare nu este batuta in cuie, ci este experimentala. Va fi modificata in functie de rezultatele din teren", a declarat Robert Serban. Avind in vedere faptul ca pacientii sint dispusi sa faca orice pentru a obtine o compensare sau o gratuitate, nu este exclus ca acestia sa recurga la metode mai putin ortodoxe pentru a le obtine. "Nu cred ca medicii vor prefera sa primeasca «spagi» pentru a elibera retete compensate. Ar insemna sa piarda pacienti si, mai ales la medicii de familie, asta inseamna sa piarda puncte, deci sa fie platiti mai putin. In cazul in care ar aparea astfel de situatii, nu avem posibilitatea de a le controla; doar daca pacientul depune o plingere la noi", a adaugat presedintele CASMB. TATIANA DABIJA GETA ROMAN In cazul unui cutremur similar cu cel din 1977, 10.000 de bucuresteni ar putea muri sub ruine La aproape un sfert de veac de la cutremurul din 4 martie 1977, peste 10.000 de bucuresteni se afla in pericol sa moara sub darimaturile propriilor case in cazul producerii unui cutremur similar, a declarat, ieri, in cadrul unei conferinte de presa, presedintele Asociatiei Inginerilor Constructori din Romania (AICR), Panaite Mazilu. Dintre cele peste 2000 de cladiri expertizate, 115, care au peste cinci etaje, au fost incadrate in gradul zero de risc seismic, adica prezinta un risc maxim de prabusire la un eventual cutremur cu o intensitate similara celui din 1977. "Nu am fost pregatiti nici pentru cutremurul din 1940, nici pentru cel din 1977 si nu sintem pregatiti nici acum pentru un eventual cutremur, atit din punctul de vedere al rezistentei cladirilor, cit si din punct de vedere al informarii corecte a opiniei publice privind consecintele producerii unui seism. Cladirile necesita urgent efectuarea unor lucrari de consolidare", a precizat Mazilu. Ministerul Lucarilor Publice, Transporturilor si Locuintei a selectat deja zece cladiri cu risc maxim seismic, ai caror proprietari au fost de acord cu inceperea lucrarilor de reconsolidare. Avind in vedere ca restaurarea unui apartament costa aproximativ 25.000 de dolari, AICR propune constituirea unui fond destinat in exclusivitate cosolidarii cladirilor cu risc seismic ridicat, colectat din 10-15% din valoarea impozitului pe cladiri, din aplicarea unui "timbru de consolidare a constructiilor" la vinzarea locuintelor (cinci la suta din valoarea tranzactionata) si a unui timbru postal in valoare de 1500 de lei pentru fiecare corespondenta. (I.A.) Rromii nu sint o atractie turistica Asociatia neguvernamentala Romani Criss protesteaza fata de intentia lui Ivan Juverdeanu, primarul municipiului Birlad, de a infiinta un sat tiganesc la periferia orasului. Costel Bercus, presedintele asociatiei, sustine ca, in cazul in care isi va pune in practica intentia, primarul din Birlad "va putea fi acuzat de abuz in serviciu pentru ca si-a depasit atributiile legale". Gheorghe Ivan, subsecretar de stat pentru problemele rromilor, si-a exprimat intentia de a interveni pentru a impiedica aceasta forma flagranta de discriminare. Nici prefectul judetului Vaslui, Ioan Tibulea, nu este de acord cu intentiile primarului din Birlad, declarind ca "se delimiteaza de planurile lui Juverdeanu. Reprezentantii Asociatiei Romani Cris sustin ca institutiile publice ar trebui sa se autosesizeze si sa ia masuri impotriva acelor alesi locali care practica o politica de excludere. O alta apreciere a lui Bercus se refera la faptul ca problema rromilor nu ar trebui privita ca o atractie turistica. CATALIN NISTOR Gemene infometate Doua gemene in virsta de doar doi ani din Marasesti-Vrancea au ajuns la spital moarte de foame, slabe, piele si os, pline de riie si paduchi si cu greutatea aproape ca a unor nou-nascuti. Cadrele medicale din sectia Pediatrie nu isi pot explica cum au putut sa reziste aceste copile. Doctorita Mihaela Smirna, cea care se ocupa de micutele Daniela si Ionela, spune ca in cei 29 de ani de practica medicala nu a vazut asa ceva. "La doi ani si trei luni, cu greutate ca la nastere, n-am mai vazut", spune doctorita. SILVIA VRINCEANU Amenzi si marfuri confiscate in Piata Progresul Reprezentantii Primariei Sectorului 4 din Capitala au confiscat, ieri, oua, brinza, tigari netimbrate si alte produse care erau vindute ilegal pe tarabele aflate in zona Pietei Progresul. In baza unor sesizari, in jurul orei 10.00, inspectorii serviciului Control Comercial din cadrul primariei, insotiti de gardieni publici si politisti de la Sectia 16, au descins la fata locului. In urma controlului au fost ridicate 15 tarabe amplasate ilegal pe domeniul public, care ar fi trebuit sa "dispara" inca de acum doua saptamini, si au fost date tot atitea somatii de ridicare a tarabelor; in caz contrar, inspectorii au promis sa vina luni si sa le ia pe sus. In afara de lipsa autorizatiilor de functionare, reprezentantii primariei au mai descoperit si alte nereguli: produse fara acte de provenienta, cu termenele de valabilitate depasite sau comercializate in conditii igienico-sanitare necorespunzatoare. Mai mult, foarte multi tarani vindeau alimentele direct pe trotuar, asezindu-le pe o bucata de ziar. Ei au motivat acest tip de comert prin faptul ca hala pentru brinza este inchisa pentru igienizare. Comerciantii care au ramas si fara marfa, si fara mese sau tarabe au incercat sa-i convinga pe inspectorii primariei sa le inapoieze macar marfa pentru ca reprezinta singura lor sursa de venit. In zadar insa, pentru ca si aceasta fusese deja incarcata si transportata la sectia de politie. Viceprimarul Ionut Ionescu a declarat ca marfa confiscata, in valoare de zece milioane de lei, va fi verificata si donata, daca este posibil, centrelor de plasament de pe raza sectorului. Primaria a sanctionat cu o amenda de 20 de milioane de lei si conducerea firmei ABS SRL, care administreaza Piata Progresul, pentru lipsa spatiilor de depozitare a gunoiului. Viceprimarul Ionescu a precizat ca, saptamina viitoare, astfel de controale se vor intensifica si in alte piete din sector. IULIANA ANGHEL Pe scurt Tigari in plafonul vagonului. Vamesii de la Vama Nicolina Iasi au descoperit joi peste 7.000 de pachete cu tigari, ascunse in plafoanele a doua vagoane din acceleratul Chisinau-Bucuresti. Valoarea totala a marfii se ridica la aproximativ 70 de milioane de lei. Tigarile nu au fost revendicate de nimeni si ca urmare au fost confiscate de autoritati. "De obicei, cind vamesii descopera bunuri nedeclarate, acestea nu sint revendicate de nimeni pentru a se evita plata unei amenzi", a declarat Eugen Butur, directorul Directiei Regionale Vamale Iasi. (Catalin Dumitrescu) 200 de mineri, blocati in subteran. Toti minerii din schimbul III s-au alaturat, ieri dimineata, la iesirea din sut, colegilor lor care se blocasera cu o zi in urma in subteran, la Exploatarea Miniera Filipestii de Padure. 200 de ortaci se aflau inca in mina, refuzind sa iasa la suprafata pina cind nu vor avea raspuns favorabil la cererile lor de a li se majora salariul mediu cu 50%. Minerii au asistenta medicala pentru ca sanatatea lor sa nu aiba de suferit din cauza spatiului inchis al minei. Reprezentanti din Ministerului Industriei si Resurselor si Ministerul Muncii si Solidaritatii Sociale au sosit ieri la Ploiesti pentru negocieri cu liderii Federatiei Sindicatelor Miniere din cadrul SNC Ploiesti. (Violeta Stoica) Traficant de heroina, arestat. Gheorghe Lazar, 29 de ani, din Bucuresti, fara ocupatie, cu antecedente penale, a fost prins de politie avind asupra lui 53 de doze de heroina, in valoare de 1.150 de dolari. In timpul descinderii politiei la locuinta traficantului s-au prezentat succesiv sase clienti, consumatori de droguri, care doreau sa cumpere stupefiante. Gheorghe Lazar a fost arestat pentru trafic si detinere ilegala de droguri. Cercetarile continua. (C.A., C.N.) Bebelus, aruncat pe maidan. Cadavrul unui bebelus in virsta de doua-trei luni a fost gasit ieri pe terenul viran dintre numerele 3 si 5, de pe strada Calusei, din sectorul 2. Nou-nascutul nu prezenta urme vizibile de violenta. Politia incearca sa stabileasca identitatea baietelului si circumstantele in care acesta a decedat. (C.N.) Mai multi someri decit anul trecut . In judetele Braila, Botosani, Neamt si Hunedoara din 100 de persoane apte de munca 17 sint somere, informeaza Agentia Nationala pentru Ocuparea Fortei de Munca. De altfel, rata somajului a crescut in ianuarie 2001 cu 0,3% fata de decembrie 2000, aproape 50% din cei ramasi fara slujba provenind din sectorul particular. Ingrosarea rindurilor somerilor din sistemul privat poate fi interpretata si ca o crestere a numarului firmelor private care dau faliment sau, in cel mai fericit caz, isi restring activitatea. Din cei peste un milion de someri cu acte in regula, inscrisi in luna ianuarie, 45,5% sint femei. Din numarul total de someri, peste 70% sint muncitori si doar 3,2% persoane care au absolvit o facultate. Judetele unde rata somajului se situeaza sub media pe tara (sub 10,8%) sint Bihor, Satu-Mare, Vrancea, Ilfov si Bucuresti. Potrivit statisticii date publicitatii ieri, de ANOFM, la sfirsitul lunii ianuarie 2001, agentii economici au primit de la stat subventii pentru a plati aproape 16.000 de proaspat absolventi de licee, scoli postliceale sau universitati. (MIhaela Balea) Violonist ramas fara obiectul muncii . Cel mai cunoscut violonist din Cluj a ramas marti fara obiectul muncii. Stefan Pusztai este cel mai cunoscut instrumentist din muzica de petrecere clujeana. El a reclamat la politie ca i-a fost furata cutia muzicala in care avea vioara si doua arcusuri. Pusztai a declarat ca marti, in jurul orei 17.00, se afla intr-un renumit bar din Cluj cind a sesizat lipsa instrumentului muzical, evaluat de artist la suma de cinci milioane de lei. Cel care a furat vioara se numeste Stancu Sibian si este administratorul barului in care se afla Pusztai. Acesta a declarat ca violonistul avea la bar o datorie de zece milioane de lei si s-a gindit ca prin furtul instrumentului va putea acoperi o parte din datorie. In prezent, pe numele lui Stancu a inceput urmarirea penala pentru infractiunea de furt calificat. (M.S.) Student la Drept - sef de traficanti. Doi traficanti de droguri vor ajunge in fata instantei sibiene. Tinerii fac parte dintr-o retea formata din sase membri. Seful grupului este Rares Martinus, student in anul I la Facultatea de Drept. In ultimele cinci luni, acesta a vindut canabis si hasis sub forma de tigari la pretul de 100.000 de lei fiecare. La perchezitia efectuata acum citeva zile in casa studentului, s-a descoperit un kilogram de droguri, iar tinarul a fost arestat imediat. (M.S.) Presedintele Tribunalului Constanta a fost demis. Conducerea Tribunalului Constanta a fost preluata, cu incepere de la 1 martie, de catre vicepresedintele Geli Erol. Aceasta masura a fost impusa de recenta destituire din functie a presedintelui instantei, Valentin Iancu, cel care a ocupat in ultimii patru ani aceasta functie. Este posibil ca echipa de control sosita de la Bucuresti, care a luat "la bani marunti" activitatea Tribunalului Constanta, sa fi descoperit vreo neregula, sau, conform zvonurilor, este parte integranta a procesului de "purificare" a actului justitionar, masura decisa de catre presedintele Ion Iliescu. (Bogdan Andrei) Gheorghe Antonescu a ajuns in lagar pentru ca il chema ca pe maresal Tifosul l-a ajutat sa scape din infern Zeci de mii de romani au trait, in timpul si dupa cel de-al doilea razboi mondial, ani grei in lagarele de prizonieri din Rusia. Putini dintre ei s-au mai intors acasa. Unul dintre norocosii care au supravietuit este un frizer din Videle, Gheorghe Antonescu, care a facut cinci ani de lagar la minele de carbuni din Dombas, suspectat fiindca este ruda cu maresalul Antonescu. Ofensiva ruseasca de la Cotul Donului rupsese frontul. Armatele romane si germane se retrageau in degringolada spre Romania, cautind o linie mai sigura pe care sa se reorganizeze. Gheorghe Antonescu era observator orientator la Unitatea 10 Artilerie Giurgiu. Cind a cazut prizonier la rusi, se afla pe teritoriul romanesc, in apropierea orasului Roman, cocotat intr-un pom. Transmitea constiincios coordonatele pentru tirul sporadic al artileriei care incerca sa raspunda atacurilor rusesti. Cineva, dintr-o coloana, i-a strigat ca rusii sint aproape, sa coboare de acolo si sa fuga. Asa a facut, dar, numai dupa citiva pasi, a simtit o arsura in spate, dupa care s-a prabusit. Fusese ranit. S-a tirit cum a putut intr-un lan de porumb. Vedea tancurile rusesti cum trec pe linga el urmate de cohortele de puscasi. Spre seara, nu a mai rezistat si a iesit spre drum. Asa a fost gasit si luat prizonier. Dupa ce s-a mai inzdravenit, a fost incolonat si trimis pe jos, sub escorta, alaturi de alte mii de soldati romani, la Iasi. Din cauza numelui, ofiterii rusi au crezut ca este ruda cu maresalul Antonescu, asa ca l-au imbarcat in vagoane de vite, cu destinatia Balti. De aici, a fost trimis in Ucraina, la minele de carbuni de la Dombas. 40 de morti zilnic Drumul a fost un calvar. La plecare, fiecare a primit cite un peste sarat. De sete, stateau la rind, cu gurile deschise printre gratiile vagonului, sa le pice de pe acoperis apa de ploaie. Intr-o gara si-a vindut bocancii pe o sfecla, din care a mincat sapte zile, cit a durat calatoria. In lagarul de munca de la Dombas erau peste 3.000 de prizonieri. Gheorghe Antonescu, "ruda" maresalului, a facut parte dintre cei trimisi in prima linie, in maruntaiele pamintului, la peste 1.800 m adincime. Inainte de a cobori, el primea in gamela doua linguri ce terci, cu care lucra toata ziua. Mii de prizonieri s-au imbolnavit de dezinterie. Mureau pe capete. La apelul de dimineata, cei suspectati ca sint bolnavi erau scosi din rind, dusi intr-o camera izolata si lasati acolo sa moara. Zilnic, cite 30-40 de cadavre erau scoase si aruncate intr-un sant, peste care se tragea zapada. Gheorghe Antonescu a reusit sa evite "camera mortii". Atins de dezinterie, a rugat colegii sa nu-l raporteze bolnav. A scapat ca prin minune de moarte. Incet-incet s-a mai inzdravenit si, dupa ce medicii i-au impuns muschii feselor cu o vergea, l-au declarat apt de a se intoarce in mina. Intr-o zi, un vagonet a sarit de pe sina, a rupt grinzile de sustinere a tavanului, iar el a fost prins dedesubt. Dupa 12 ore a fost scos afara, mai mult mort decit viu, dar Dumnezeu nu l-a parasit. Salvat de tifos Daca astazi Gheorghe Antonescu este in viata, asta se datoreaza tifosului!. Cind s-a imbolnavit a fost transferat la spitalul lagarului, unde s-a bucurat de un tratament mai uman, chiar daca era suspectat ca este ruda maresalului Antonescu. A stat singur intr-o camera o luna intreaga, batindu-se cu sobolanii pe codrul de piine pe care il primea. Tot atunci, a inceput sa-i tunda si sa-i rada pe ceilalti camarazi, pe paznici si chiar pe medicul comandant al spitalului, pentru ca el era, de meserie, frizer. Asa a ajuns un om de incredere, dindu-i-se pe mina o magazie si dreptul de a se deplasa fara escorta. Ajunsese chiar sa organizeze un atelier de timplarie si sa ridice un grajd pentru animalele comandantului. Mergea si prin bazarul localitatii, de unde cumpara votca pentru paznici. Asa mare incredere aveau in el incit, atunci cind comandantul spitalului a plecat la Moscova, in concediu, l-a luat si pe el. Prizonierul roman Antonescu ajunsese sa se plimbe slobod prin fata Kremlinului! Dupa cinci ani, a fost pus in libertate. A venit in tara impreuna cu cei 1.500 de soldati care mai ramasesera in viata dupa infernul de la Dombas, imbracat intr-o pufoaica ruseasca si cu citeva sute de lei in buzunar. Sarac si zdrentuit, a ajuns acasa, la Videle, unde a redevenit frizer. Multi ani a pastrat o lingura de alpaca, pe care o luase ca amintire din lagar, iar pe peretele din casa "de dincolo", sta agatata, la mare cinste, o litografie reprezentindu-i pe Traian si Decebal, primita de la patronul lui. Astazi, nea Gheorghe Antonescu are 80 de ani. Este casatorit cu Natalia si are trei copii. Inca sprinten, Gheorghe Antonescu mai trage cite o dusca de tuica, "facuta in casa", in amintirea vremurilor trecute cind tifosul i-a salvat viata. DUMITRU MANOLACHE Magazin E.Z. Courteney cox se teme de scenele erotice cu Kurt Russell La Hollywood deja au inceput repetitiile pentru un nou film ce-i va avea in rolurile principale pe Kurt Russell, Courteney Cox si Kevin Costner. Pelicula intitulata "La 3000 de mile de Graceland" contine citeva scene erotice cu Courteney (36 de ani) si Kurt. El joaca rolul unui proaspat eliberat puscarias, Cox fiind prima lui femeie dupa sapte ani de stat in inchisoare. Ei bine, Russell si-a luat atit de in serios rolul, incit a speriat-o pe Courteney, care crede ca actorul ii face avansuri serioase. Ca sa-l linisteasca, ea si-a facut publice temerile: "Kurt nu joaca teatru si chiar ma pipaie cu multa patima. A trebuit sa-i mai tai din avint si sa-i spun sa ma sarute cu o falsa ardoare". Actrita e cu atit mai surprinsa de reactiile lui Russell, cu cit el abia a cerut-o de nevasta pe Goldie Hawn, iar ea are un mariaj OK cu actorul David Arquette. Courteney a marturisit ca ceva probleme a avut si cu Kevin Costner, cam de acelasi gen. Costner, care trebuia sa o bata la un moment dat in film, isi lua si el la primele repetitii prea in serios rolul. LIVIU SERBANESCU Mobile in inchisoare de la porumbei Prizonierii turci folosesc o metoda de moda veche pentru a face rost, in inchisoare, de tehnologie de ultima ora si de telefoane mobile. Ei au antrenat porumbeii sa vina sa le aduca pachete la geamul celulei. Complotul a fost descoperit insa de gardienii inchisorii Eskisehir atunci cind un porumbel a scapat pe jos un pachetel mic care continea un telefon mobil. Pina atunci se credea ca gardienii erau amenintati sa le aduca telefoane si arme prizonierilor. (I.D.) Congresul prostituatelor, la Calcutta Peste 20 000 de practicante ale celei mai vechi meserii din lume din intreaga Asie se vor intilni duminica la Calcutta, in cadrul unui congres, pentru a solicita un mai mare respect pentru aceasta "nobila" profesie. "Va fi un fel de «Intilnire a Mileniului» pentru prostituate", a declarat Mrinal Kanti Dutta, organizator al programelor STD (Boli cu Transmitere Sexuala) si al Programului de Interventie HIV din Bengalul de Vest. Una dintre participantele la acest congres a declarat ca prostituatele doresc sa demonstreze lumii ca ele reprezinta o parte deosebit de importanta a societatii. Evenimentul va gazdui o expozitie de obiecte de decor si instrumente confectionate de prostituate, precum si o scurta istorie a acestei profesii, care va cuprinde documente privitoare la superstitiile si miturile care circula pe aceasta tema. La conferinta vor participa prostituate din Bangladesh, Nepal, Bhutan, Thailanda, Malaiezia, Cambodgia, Indonezia, Sri Lanka si Japonia. De asemenea, au fost trimise invitatii prostituatelor din Rusia, Canada, Franta si Marea Britanie, care si-au exprimat interesul in legatura cu participarea la acest eveniment. (EEPA) Cu ce se lauda englezoaicele?! Pina la 25 de ani, cel putin 12 barbati Un studiu statistic la realizarea caruia au participat 2000 de britanice evidentiaza faptul ca 91% dintre femeile din Insula isi doresc cu ardoare sa se marite pina la virsta de 29 de ani. Insa mai toate dobindesc destula experienta sexuala inainte de a se casatori. In medie, pina la 25 de ani, ele au 12 parteneri sexuali. Majoritatea insa au pina la aceasta virsta cite opt barbati. 14% au admis ca au la activ 16 amanti, iar 6% dintre britanicele de pina-n 25 de ani recunosc ca au facut dragoste cu peste 25 de barbati. 25% spun ca au avut pe rind in patul lor doi barbati intr-o zi si tot un sfert dintre ele ca au avut relatii sexuale cu barbati insurati. Aproape toate cele 2000 de britanice chestionate intentioneaza sa le fie total credincioase sotilor. Peste 50% sint atrase de barbatii care zimbesc frumos, iar 25% admira la sexul puternic niste ochi sexi. Una din sase s-ar marita pentru bani, iar doua treimi s-ar marita numai cu un barbat care face si ceva treaba in casa. 40% isi doresc nunti clasice, in rochii albe, la biserica, restul visind la casatorii exotice pe plaja, intr-un hotel newyorkez de lux sau in nacela unui balon. (L.S.) Afaceri pe portativ Baietii din BODY & SOUL isi deschid o sala de fitness Baietii din Body & Soul sint pusi pe fapte mari. In primul rind vocalistul, Bogdan, este in cautare de mobila, pentru ca se muta impreuna cu iubita lui, Florentina (din trupa Evrika), in casa noua. Pe linga asta, au filmat un nou videoclip, ce ilustreaza piesa "Chiar daca vei pleca" si se pregatesc sa deschida portile unui studio de inregistrari si ale unei sali de fitness. Asa ca pe baieti ii asteapta vremuri bune, pentru ca vor avea un studio la dispozitie la orice ora din zi si din noapte, iar dupa oboseala inregistrarii pot merge la propria sala de fitness. (I.M.) Rapperita Lil Kim - implicata intr-un scandal cu impuscaturi Kimberly Jones (26 de ani), alias Lil Kim, cintareata americana de muzica rap, a fost implicata la inceputul acestei saptamini intr-un incident presarat cu impuscaturi. Imediat dupa ce interpreta a parasit sediul unui post de radio din New York, s-au auzit nu mai putin de 20 de impuscaturi. Politia e de parere ca grupul cintaretei, inclusiv bodyguarzi, s-a incaierat cu cel al rivalei ei, rapperita Kiam Holley, dupa ce tinerele au avut un schimb dur de replici. Efrain Ocasio (31 de ani), un mic mafiot de cartier, a fost ranit in schimbul de focuri de arma. Tot intr-un incident cu arme, petrecut in New York, a fost implicat si rapperul Puff Daddy, care acum e judecat si risca sa fie condamnat la 7 ani de inchisoare. (L.S.) Ducu Bertzi cinta in Germania Dupa seria spectacolelor sustinute in Franta impreuna cu Marius Batu, Ducu Bertzi a plecat din nou din tara, de data aceasta in Germania. El va ramine acolo doua saptamini, timp in care are programate patru spectacole. De data aceasta a plecat singur, pentru ca Marius Batu nu l-a mai putut insoti, fiind prins cu angajamentele fata de formatia Holograf. Si cum Ducu a plecat chiar inainte de 1 martie, si-a indeplinit in avans "datoriile" - sub forma de martisoare - fata de sotia si fiica sa.(I.M.) Produs de Fundatia Phoenix, Primul album al Adrianei a fost preluat de Transglobal Adriana Balint, pustoaica ce a lansat recent albumul "Altceva", produs de Fundatia Phoenix, nu se muta inca in Bucuresti. Eleva la un liceu din Iasi, in clasa a X-a, Adriana spune ca profilul studiat de ea, design publicitar, nu exista in Bucuresti, la nivel de clasa a X-a. Asa ca mai ramine cel putin anul acesta la Iasi, dupa care, exista sanse destul de mari pentru a se stabili in Capitala. Nu inseamna insa ca activitatea ei muzicala stagneaza, dimpotriva. Discul ei a fost preluat pentru editare si distributie de Transglobal Music, urmind sa aiba loc si o serie de lansari, in mai multe orase, in magazinele Hollywood Music & Film. IUSTINA MUNTEANU Directia 5 in rol principal la TNB Pe linga sarbatorile cu traditie (1 si 8 martie) luna aceasta ne mai asteapta un eveniment important. Formatia Directia 5 va sustine un concert la Teatrul National Bucuresti, pe data de 19 martie, concert ce va fi inregistrat, urmind ca in scurt timp sa faca obiectul unui album live. Intrarea la concertul de la TNB se va face pe baza de bilete, spectatorii avind ocazia sa asculte atit piese mai vechi, dar si melodii in prima auditie, semnate Directia 5. (I.M.) Cosmonautii au ce invata de la ursi La Universitatea Wyoming, SUA, o echipa de cercetatori condusa de Henry Harlow a studiat mici fragmente din muschii ursilor, prelevate prin biopsie, inainte si dupa hibernare. Rezultatele au stabilit ca uriaselor mamifere nu li se atrofiaza prea mult muschii, chiar daca nu se misca din birlog in timpul iernii. Intreg studiul a fost imaginat de fapt pentru a gasi o solutie la scaderea drastica a masei muschilor in cazul oamenilor care nu si-i folosesc o perioada indelungata de timp. Situatia e valabila la cei imobilizati la pat si mai ales la cosmonautii care sint supusi imponderabilitatii. Dupa patru ani de zile, efectuindu-se masuratori cu aparate speciale pe cite 10 ursi pe an, cercetatorii au descoperit ca dupa 5-7 luni de hibernare ursii isi pierd doar 22% din forta musculara si 10-15% din proteine. In conditii similare, fiintele umane care nu se misca isi pierd 85% din forta si 90% din proteinele din corp. Harlow a observat ca in timpul hibernarii ursii isi contracta muschii si tremura periodic, ca sa si-i mentina in forma. Gloantele din cauciuc sint ineficiente si periculoase Primul studiu stiintific asupra armelor care nu folosesc gloante mortale a fost realizat de o echipa de politisti din Los Angeles si cercetatori de la Universitatea Pennsylvania. Conform rezultatelor studiului, mai mult de jumatate din aceste tipuri neconventionale de arme sint imprecise, deci ineficiente si periculoase. Printre cele 79 de tipuri de arme neletale studiate se numara cele cu gloante din cauciuc sau plastic si capsulele, si grenadele cu piper, gaze paralizante sau lacrimogene, care devin tot mai raspindite. 56% din aceste gloante nu au atins tinte cu diametre de 50 cm, de la 23 de metri distanta. Peste 20% nu au putut lovi nici tinte de un metru in diametru. S-a demonstrat ca acest tip de munitie poate provoca moartea daca victimele sint lovite la cap sau in zona pieptului. Alta concluzie surprinzatoare a fost ca ricoseurile sint foarte periculoase, chiar si pentru cei care lanseaza acest tip de proiectile. In timpul testelor, un glont de cauciuc ricosat din tinta l-a lovit pe unul dintre cercetatori in testicule, scotindu-l temporar din capacitatile sale fizice normale. 15 000 de dolari pentru o muscatura de ciine politist Paul Ludford (28 de ani), un infractor britanic arestat de mai multe ori pentru furt si violenta, a dat statul in judecata dupa ce a fost muscat de un Ciobanesc german al politiei. Cu cinci ani in urma, el a fost arestat pentru ca isi ameninta unul dintre vecini cu pistolul, dupa ce bause 12 beri. Insa pentru ca s-a opus arestarii, oamenii legii l-au imobilizat cu ajutorul ciinelui politist Branson, care l-a muscat pe Ludford de o fesa. Rana infractorului nu a necesitat internarea lui in spital. La sfirsitul lunii trecute, britanicul, care intre timp a mai fost arestat de trei ori, a deschis un proces prin care cerea politiei despagubiri de 60 000 de dolari. Dupa trei zile de audieri, cererea lui a fost respinsa, insa pentru plata juratilor s-au cheltuit din banii publici 15 000 de dolari, conform hotaririi judecatoresti. Calculatorul e de gen masculin sau feminin? Un profesor englez le explica studentilor sai, apropo de asociatiile facute de oameni despre diverse lucruri. De exemplu, imediat dupa aparitia lor, avioanele si vapoarele erau botezate in general cu nume de femei, lucru care s-a intimplat si in cazul uraganelor. O studenta l-a intrebat pe profesor de ce gen ar trebui sa fie computerele. Acesta a impartit clasa intr-un grup al femeilor si unul al barbatilor, cerind fiecaruia sa stabileasca patru argumente in sprijinul botezarii calculatoarelor cu nume masculine sau feminine. Fetele au fost de parere ca masinariile ar trebui botezate cu nume de barbati, din urmatoarele motive: ca sa le atragi atentia, trebuie sa le scoti din functiune; detin o groaza de date, dar nu dau solutii; ar trebui sa te ajute sa gasesti solutii, dar jumatate din timp chiar ele sint problema; imediat dupa ce ti-ai facut rost de un calculator, iti dai seama ca daca mai asteptai un pic, ai fi avut unul mai bun, exact ca si in cazul barbatilor. Iata si argumentele barbatilor, care au sustinut denumirea computerelor cu nume de femei: nimeni in afara creatorului nu intelege logica lor interna; limbajul prin care comunica intre ele este de neinteles pentru restul lumii; cele mai mici greseli pe care le faci in exploatarea lor sint memorate si pedepsite la un moment dat; imediat dupa ce ti-ai luat un calculator, accesoriile necesare te costa jumatate din toti banii tai. Cladiri cu capul in nori Cind vine vorba de cele mai inalte cladiri din lume, inevitabil se isca polemici. Lupta corporatiilor pentru suprematia financiara atinge vazduhul. Inaltimile din beton si sticla de jumatate de kilometru isi disputa suprematia cu indirjire. Pentru a cistiga citiva metri pe verticala, marile sedii arunca in competitie tot "arsenalul" de pe acoperisuri. De pilda, antenele. Pot fi ele socotite ca facind parte din cladirea propriu-zisa sau nu? Mai sint constructiile nedefinitivate sau cele aflate inca in stadiu de proiect. Asa ar fi "Kowloon MTR Tower" din Hong Kong, cladire ai carei 550 de metri, labartati de-a lungul a 102 etaje, vor detrona detinatoarea titlului, "Petronas Towers". Empire State Building a fost cladita cu sudoarea cailor Empire State Building din New York are inaltimi "modeste" (381 m), bineinteles in comparatie cu altele de-o teapa. Constructia a fost ridicata in 1930, pe locul unde a ars hotelul Waldorf-Astoria. Americanilor nu le-a trebuit decit 1 an si 45 de zile sa definitiveze cladirea. In conditiile in care se lucra duminicile si in zilele de sarbatoare, saptaminal erau gata cel putin patru etaje. Greul insa l-au dus caii, adevarati negri pe plantatie. Pe 1 mai, 1931, presedintele american Herbert Hoover a aprins luminile cladirii de la Casa Alba, din Washington D.C. In 1945, la sfirsitul celui de-al doilea razboi mondial, un avion de transport B-25 al armatei nu a putut evita al 79-lea nivel al cladirii, invaluit in ceata, accident soldat cu moartea a 14 oameni. Partea superioara a edificiului nu este iluminata in zilele ploioase, in special primavara si toamna, in scopul protejarii celor aproximativ 80 de specii de pasari migratoare care, atrase fiind de sursa de lumina, ar putea intra in geamurile cladirii. Empire State Building este unul din primele 10 puncte de atractie din S.U.A. "Turnurile gemene" din Kuala Lumpur "Petronas Towers", sau "Turnurile gemene", din Kuala Lumpur, Malaezia, constituie la ora actuala cel mai inalt complex arhitectural din lume (452 m.) Edificiul, ridicat pe un fost hipodrom, gazduieste sediul Companiei Nationale de Petrol. In plus, complexul include o imensa galerie de arta, o sala de concerte de 840 de locuri si, bineinteles, un "hectar" de parcari subterane. Turnurile sint cilindrice, au 88 de etaje, iar la jumatate interactioneaza prin intermediul unui pasaj de sticla. Una dintre cele mai interesante incaperi ale cladirii este asa-numita camera "surau", in care angajatii musulmani se roaga zilnic. De altfel, Cesar Pelli, arhitectul argentinian care a creat ideatic constructia, a gindit-o ca o ingeminare de motive religioase islamice. Jin Mao si obsesia chinezilor pentru cifra 8 Jin Mao (in chineza "mult aur") este principalul centru financiar al orasului Shanghai. Evident, chinezii au gindit cladirea de asa natura incit sa reziste taifunurilor si cutremurelor. Din 421 m inaltime, 50 de etaje ale cladirii sint destinate spatiilor pentru birouri, restul de 38 reprezentind un ditamai hotelul, "The Grand Hyatt Shanghai", cel mai inalt din lume. Asadar, 88 de etaje si nu intimplator. Intreaga constructie e ridicata plecind de la cifra 8: numarul etajelor mai sus-amintit, exteriorul divizat in segmente de cite 8; deschiderea oficiala, pe 8/8/1998 etc. Si inca ceva: cum bicicleta e la ea acasa in China, Jin Mao are culoare speciale destinate traficului a 1000 de biciclete! New York-ul dominat de World Trade Center 3500 de muncitori "pistonind" zilnic, 417 m in erectie, 110 etaje, cam asta ar fi World Trade Center in cifre, cea mai inalta dubla arhitecturala din New York. O alta cifra remarcabila ar fi 60 000, reprezentind tonele sistemului de racire a complexului, sistem a carui capacitate nu are pereche pe pamint. Arhitectul Minoru Yamasaki a conceput invelisul edificiului ca o mesa din otel care suporta o buna parte din greutatea cladirii. In 1974, francezul Philippe Petit a mers pe o sirma suspendata intre cele doua cladiri gemene. Pe 26 februarie 1993, un crater de 5 etaje a fost provocat de explozia unei bombe. World Trade Center e un furnicar de 40 000 de angajati. Zilnic complexul e calcat de 150 000 de oameni de afaceri si vizitatori. Central Plaza construita sa ia fata Cu cei 374 de metri ai sai, Central Plaza este cel mai inalt zgirie-nori din Hong-Kong. De altfel, superlativele roiesc in jurul acestui edificiu. Locul pe care a fost ridicata Central Plaza a fost cumparat la licitatie in 1989 cu o suma record: 3,35 miliarde $. Pe de alta parte, Central Plaza este la ora actuala cea mai inalta structura din beton armat din lume. Fatada acestei cladiri cu trei laturi straluceste noaptea datorita unei retele de neoane multicolore. Sistemul de iluminare e folosit si in alt scop, nu doar de fatada. Printr-un joc al luminilor de sase culori, care se schimba din 15 in 15 minute, este indicata ora. Pare putin probabil, dar scopul principal al acestei cladiri a fost sa ia fata unui alt edificiu, Banca Chinei. Inainte ca Plaza sa prinda conturul impozant pe care il are astazi, toate privirile, toate aparatele de fotografiat, toate cuvintele de apreciere se indreptau catre aceasta Banca. Banca Chinei, cel mai fatos zgirie-nori modern Bank of China din Hong-Kong (369 m) a fost ea intrecuta in inaltime de Central Plaza, dar arhitectii o considera ca fiind cea mai frumoasa dintre stele. Arhitectul chinez I.M. Pei a pus initial accent pe fatada segmentata in X-uri, ca element estetic marcant. Conceptul a fost insa criticat de autoritatile locale care considerau aceste X-uri drept simboluri ale mortii, asa ca ele au suferit modificari formale. Cladirea e inconjurata de gradini strabatute de fire de apa, tot acest peisaj amintind de tablourile artistilor chinezi. In partea ei superioara Banca aminteste de tulpina de bambus sectionata dupa o ploaie sanatoasa. La chinezi, bambusul este simbolul revitalizarii si al sperantei. Intelesurile din spatele acestui edificiu sint politico-financiare. Pe de o parte, chinezii au vrut sa puncteze grandios revenirea Hong-Kong-ului la patria muma, iar pe de alta, sa arate lumii ca sint o putere financiara. Sears Tower, cel mai inalt zgirie-nori din America de Nord Sears Tower din Chicago a fost conceput ca sediu al companiei Sears Roebuck. Constructia acestui zgirie-nori inalt de 442 m a durat trei ani si a costat 150 milioane de dolari. Din 1973 si pina in 1996, Sears Tower a fost cea mai inalta cladire din lume, "Turnul" multumindu-se astazi cu intiietatea detinuta in America de Nord. Arhitectul Bruce Graham a dat cladirii libertatea de miscare, in sensul ca "Turnul" este flexibil, se poate undui in limitele a citiva centimetri. Sears Tower are 104 lifturi si 16100 de geamuri "bronzate". La orele de virf, cladirea consuma energia necesara unui oras de 35 000 de locuitori. In zilele cu vizibilitate clara, din "Turn" ochiul liber poate "matura" patru state: Indiana, Illinois, Michigan, Wisconsin. RADU MEIROSU Regina Elisabeta a obosit Fotografii ale reginei Elisabeta a II-a a Marii Britanii dormind pe bancheta din spate a masinii sale care o ducea de la Buckingam Palace catre Windson Caste au fost publicate in mai toata presa engleza, transmite Reuter. Acest fapt a facut mass-media sa se intrebe din nou daca suverana nu este cumva prea obosita de indatoririle pe care trebuie sa le onoreze si daca nu ar fi mai bine pentru toata lumea daca ar ceda locul fiului sau, printul Charles. Biograful familiei regale, Philip Ziegler, impartaseste aceeasi ingrijorare, intrebindu-se retoric - in-tr-o declaratie acordata cotidianului britanic "Daily Mail" - daca regina mai poate face fata tuturor celor aproximativ 500 de angajamente publice anuale. Tabloidul "The Sun" comenta pe marginea evenimentului: "Extenuare regala - Regina a tras un pui de somn. In luna aprilie va implini 75 de ani, deci a depasit cu mult virsta pensionarii". OTILIA MIHAILOV Schimbare de sex cu plata din asigurari de sanatate San Francisco ar putea deveni in curind primul oras din SUA care sa finanteze operatii de schimbare de sex muncitorilor ce beneficiaza de asigurari de sanatate. Propunerea care asteapta sa primeasca avizul autoritatilor locale va permite localnicilor sa ceara un ajutor social de 50.000 de dolari pentru aceasta interventie chirurgicala. "Operatia de schimbare de sex nu este un simplu moft. Ea poate reda individului identitatea sexuala", a declarat medicul Mark Leno. Dupa toate probabilitatile, acest program va functiona incepind cu 1 iulie. Pretul unei operatii variaza intre 37.000 de dolari, pentru schimbarea sexului unui barbat, si 77.000 de dolari pentru a intra in rindul masculilor. (O.M.) Gangsterii din primul film al lui Tarantino vor deveni papusi Personajele "colorate" din "Profesionistii crimei", primul film al lui Quentin Tarantino, se intorc in atentia publicului de aceasta data sub forma unor papusi. Pentru a marca a zecea aniversare a filmului, producatorul s-a gindit sa-i scoata pe piata miniaturi de 18 cm cu chipurile domnilor "Alb", "Portocaliu", "Roz" sau "Blond", personaje interpretate de Harvey Keitel, Tim Roth, Steve Buscemi sau Michael Madsen. Mai mult, producatorii papusilor intentioneaza sa imortalizeze in plastic si politistul din film, victima a gangsterilor. Papusa sa va fi una speciala. In amintirea scenei de tortura, miniatura va avea o ureche detasabila. Papusile vor costa intre 10 si 12 dolari si vor fi lansate in aprilie.(C.P.) Daune pentru hartuire sexuala pe calculator O daneza a obtinut - in premiera pentru tara sa de bastina - plata unor daune in valoare de 25.000 de coroane (3.351 euro) pentru hartuire sexuala prin intermediul computerului. Autorul, un coleg indragostit lulea. Tinara femeie a ramas blocata cind a inceput sa primeasca prin e-mail un numar impresionant de scrisori de amor, de la un admirator anonim. Asta n-ar fi fost nimic insa daca mesajele nu ar fi devenit din ce in ce mai erotice, indragostitul impartasindu-i femeii iubite fanteziile sale sexuale. Victima si-a informat seful, care a pornit o ancheta. In urma acesteia, indragostitul a cazut in plasa, cu toate ca isi ascunsese identitatea in spatele unei false adrese electronice. Angajata hartuita a facut o plingere si a obtinut, fara a mai trece pe la tribunal, suma de 25.000 de coroane daneze de la "iubitul" ei electronic, care a fost concediat pentru comportament indecent. (O.M.) Marinela Nitu, despre viitorul ei sot, acum in inchisoare "Miron Cozma este un domn!" Solista Marinela Nitu este de departe unul dintre cele mai controversate personaje din peisajul monden. Casatorita, timp de trei ani, cu italianul Mario Armando Cofiero, fost manechin, Marinela a cedat ispitei abia cind i-a taiat calea Miron Cozma. Amindoi aveau familie - in momentul in care soarta i-a pus fata-n fata - dar, cind dragostea e mare, nimic nu este imposibil. Au divortat, iar acum o singura piedica mai e intre ei: anii grei de puscarie pe care el trebuie sa-i ispaseasca. Ati facut dragoste din prima zi cind v-ati intilnit? A, nu. Este un domn, in privinta asta. Nu mi-a facut nici o propunere indecenta. M-a invitat la un cafe-frappe si am stat de vorba sapte ore, atunci, despre de toate. A fost, pot spune, o dragoste la prima vedere. De cit timp n-ati mai facut dragoste? Ma aflam in America cind a fost arestat, adica in februarie 1999. Sint mai mult de doi ani de atunci. Daca ne casatorim la inchisoare, avem dreptul la 48 de ore de intimitate. Doar atit si doar atunci, imediat dupa cununie. Si asta se va intimpla abia in aprilie, anul viitor. Tu ai cunoscut alta latura a lui Miron. Cea romantica. A devenit poet pentru tine? Nu prea se potriveste cu imaginea lui de pina acum. Da, mi-a scris in toata aceasta perioada 78 de poezii. I-as fi raspuns si eu tot in versuri, dar natura nu m-a inzestrat cu acest talent. Probabil ca eu i-am trezit la viata sentimentele amortite. Sinteti amindoi in zodia Fecioarei. Cum va intelegeti? Ne mai certam, dar constructiv. Ii respect familia, adica pe cei doi copii. El este un barbat cu o personalitate foarte puternica. Stie ce vrea, este un om matur. Ai cunoscut-o pe fosta sotie? Te-a sunat vreodata sa-ti reproseze cum ca i-ai fi stricat casa? A, nu. Si, din cite am auzit, si Dana are pe altcineva. Ce cadouri ii faci lui Miron si de cite ori pe luna il vizitezi? Ii duc Coca-Cola si parfum, iar vizitele se limiteaza doar la doua pe luna, cu aprobari speciale, evident. Stam de vorba aproximativ o ora. Dar, si asa, asteptam aceste intilniri cu sufletul la gura. Din ce bani traiesti? Cint intr-un bar din Roma (Italia) si tot acolo si locuiesc, impreuna cu o amica, intr-un apartament inchiriat. Ai imbracat rochia de mireasa cu primul sot? Nu, pentru ca am facut doar cununie civila. Dar vreau sa fiu mireasa lui Miron. Asa am hotarit amindoi. Ce spune despre faptul ca ai buzele siliconate? Nimic. A fost optiunea mea si nu a adus niciodata vorba despre asta. Si, oricum, operatia estetica am facut-o in Italia, inainte de a ne cunoaste. Ai pozat pentru "Playboy". Nu s-a suparat? Nu i s-a parut ceva de prost gust, asa ca n-a avut nimic de comentat. SIMONA ECOVOIU Angel, partenerul lui Buffy, cel mai sexi star din Univers In urma unui sondaj realizat de revista SF "SFX", iubitorii genului l-au proclamat pe actorul David Boreanaz drept cel mai "fierbinte" star din Univers. Chiar daca junele Boreanaz nu prea are cu ce se lauda in materie de roluri jucate, el ramine pentru fanii SF chipesul Angel, partenerul lui Buffy, spaima vampirilor. La rindu-i, Buffy, actrita Sarah Michelle Gellar, a cistigat, in cadrul aceluiasi sondaj, cele mai multe voturi, fapt care a plasat-o inaintea actritei Gillian Anderson (Scully, din "Dosarele X"), care nici macar nu a intrat in Top 5. Sondajul a vizat si cele mai proaste filme de gen din 2000, categorie in care "Battlefield Earth" (John Travolta) a luat nota maxima. (R.M.) Parlamentul ungar a interzis anunturile erotice in presa Parlamentul ungar a promulgat o lege care interzice publicitatea erotica in mass-media. Este vorba in primul rind de asa-numitele agentii care ofera servicii erotice prin telefon sau care au la baza prostitutia. Potrivit noii legi, aceste servicii vor putea fi promovate numai in revistele pornografice, reviste care in Ungaria se vind obligatoriu in tipla. Politia ungara a constituit un departament special de monitorizare a reclamelor publicitare care apar in presa scrisa. Exista totusi o bresa legislativa. Prostitutia la nivel de free-lancer este legala. Anunturile erotice nu pot fi facute de o persoana juridica, in schimb o persoana fizica, o prostituata care lucreaza pe cont propriu, de pilda, poate sa-si promoveze ofer- ta. (R.M.) McQueen cel mai tare designer Designerul Casei de Moda Givenchy, Alexander McQueen, a fost desemnat in cadrul galei British Fashion Awards cel mai mare creator al Marii Britanii pe 2001. Top modelele Kate Moss si Jodie Kidd, alaturi de actritele Joely Richardson si Minnie Driver au figurat si ele printre celebritatile participante la festivitatea care ii recompenseaza pe cei mai buni designeri haute-couture din Regatul Unit. Pentru McQueen, care abia a implinit 31 de ani, este a treia oara cind primeste aceasta distinctie. OTILIA MIHAILOV Grafitti - de dragul unui salariu sigur Reprezentantii unei firme suedeze specializate in curatarea grafitti-urilor au recunoscut ca angajatii ei au pictat grafitti-uri pe peretii cladirilor din localitatea Oerebro pentru ca firma la care lucrau sa nu intre in faliment. Firma amintita a recurs la acest subterfugiu intrucit actiunile politiei - de depistare si retinere a amatorilor de grafitti - au fost atit de eficiente, incit firma de curatare a ramas fara clienti. Pentru a-si pastra slujbele, timp de un an, doi angajati ai acestei firme au desenat grafitti pe peretii cladirilor publice si private, incasind mai apoi plata de inlaturare a acestora. Paguba pricinuita se ridica la aproape 65 de mii de dolari.(C.P.) Patul Julietei la vinzare Legendarul regizor Franco Zefirelli intentioneaza sa vinda intr-o licitatie publica obiecte de recuzita ale filmelor care au facut din el un nume. Licitatia va avea loc in martie la Milano si va oferi colectionarilor patul din celebrul "Romeo si Julieta", filmul sau controversat din 1968 in care protagonistii aveau exact virstele eroilor din piesa shakespeariana. Tot Zefirelli va aduce cu sine si costume sau obiecte de decor din alta productie a sa - "Imblinzirea scorpiei" din Ô66, cu Elizabeth Taylor si Richard Burton. Regizorul italian spera sa scoata din aceasta licitatie 900 de mii de dolari. (C.P.) Peste 4000 de kilograme de gunoi pe Everest O organizatie guvernamentala de turism montan din Nepal intentioneaza sa incurajeze alpinistii experimentati sa adune mizeria si reziduurile de pe cel mai inalt munte din lume - Everest, platindu-i pentru fiecare kilogram de gunoi adus la poalele muntelui. Nu se cunoaste cantitatea de resturi menajere "uitate" in campusurile de pe Everest, insa cei care s-au aventurat pina la 7900 de metri, la campusul unde majoritatea temerarilor poposesc, spun ca este cel mai mizer virf. Acolo salasluiesc o multime de tuburi goale de oxigen, scarite, piroane, pioleti si alte accesorii pentru alpinisti, precum si recipiente de plastic si resturi menajere lasate amintire de cei care s-au aventurat pina la aceasta altitudine. Guvernul nepalez intentioneaza sa plateasca aproximativ 14 dolari pentru fiecare kilogram de gunoi colectat de pe Everest, anticipind stringerea a 4000 de kilograme de reziduuri. Actiunea va fi lansata in martie, cind incepe "sezonul de catarat" pe Everest. Fiecare echipa de alpinisti va fi insotita de serpasi care vor prelua gunoiul si-l vor cintari la poalele muntelui. De la prima escaladare a Everestului in 1953 de catre Sir Edmund Hillary si serpasul Tenzing Norgay, peste 900 de alpinisti s-au aventurat pe celebrul virf montan. (C.P.) Calatorie cu taxi cu final neasteptat O italianca care se intorcea acasa intr-un taxi a descoperit ca barbatul ei avea o aventura cu o alta femeie, cind si-a auzit adresa prin statia firmei de taxiuri. Italianca a fost socata sa afle in timpul calatoriei spre casa ca la locuinta ei se solicita o masina. Solicitantul era chiar barbatul ei. Ajunsa in fata casei tocmai cind sotul intra in taxiul comandat, a urmarit masina pina la locuinta amantei sale care l-a intimpinat in prag cu imbratisari si saruturi fierbinti. (C.P.) Insuratoare la minut 20 de celibatari kenieni care frecventau slujba de duminica s-au intors acasa cu o mireasa si cu bani pentru luna de miere. Preotul a anuntat la sfirsitul procesiunii ca are 20 de fete nemaritate si bani pentru 20 de "luni de miere", iar daca printre participanti se gasesc celibatari dornici de insuratoare pot sa-si afle nevasta chiar acum. Mai mult de 40 de barbati neinsurati au raspuns apelului, insa doar primii 20 au fost cei care s-au ales cu o nevasta. Preotul a considerat ca s-ar crea o mare invalmaseala daca fiecare si-ar alege femeia individual, asa ca a repartizat fiecarui barbat o fata infasurata in voaluri. Preotul a oficiat pe loc toate cele 20 de mariaje, iar cuplurile au plecat acasa cu 350 de dolari pentru luna de miere. (C.P.) [37][pl.dll?rid=expresro] 