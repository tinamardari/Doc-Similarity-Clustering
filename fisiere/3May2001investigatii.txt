 Scoala generala nr.13 din Sibiu, tinta unei amenintari originale Platiti 10.000 de dolari, sau sariti in aer! Elevii Scolii Generale nr.13, din Sibiu, au fost ieri evacuati din clase, dupa ce conducerea unitatii de invatamint a fost anuntata ca in cladire se afla o bomba. In jurul orei 13.00, pe adresa institutiei a ajuns un plic in care secretara a gasit un mesaj de amenintare. Acesta era scris de mina pe o coala de dictando, iar in text se preciza ca daca profesorii nu vor plati suma de 10.000 de dolari, scoala va sari in aer. Nu se preciza insa cind si cui trebuie dati acesti bani. Imediat, a fost anuntata politia care a trimis la fata locului un echipaj. Timp de o ora, timp in care copiii au stat in curtea unitatii, ofiterii pirotehnisti si ciinii dresati pentru detectarea explozibililor au cautat in fiecare coltisor al cladirii, fara sa gaseasca insa nimic. S-a ajuns astfel la concluzia ca totul a fost o "gluma". Coala de hirtie a ramas la politie, unde va fi supusa expertizei criminalistice. Specialistii incearca sa stabileasca amprentele autorului, precum si alte indicii importante pentru elucidarea cazului. La prima vedere reiese ca ar fi mina unui copil, pentru ca literele tradeaza acest lucru. Pe de alta parte, cel care a redactat amenintarea nu a facut gr-eseli de ortografie, deci s-ar putea sa fie vorba chiar de un elev bun la invatatura. Directoarea scolii, Diana Sirbu, este aproape sigura ca mesajul a fost scris de un scolar care a vazut prea multe filme de actiune la televizor. Politistii tin cazul sub observatie, pentru ca in finalul scrisorii se mentiona ca o a doua scrisoare de amenintare va veni pe adresa scolii martea viitoare. Pentru ca ancheta a luat o asemenea amploare, ofiterii sint aproape siguri ca autorii acestei "glume" se vor speria si se vor potoli. MARA SIMION Violatorul Bruno a fost prins cu pantalonii in vine O tinara din Cluj-Napoca a fost violata cu bestialitate si supusa la perversiuni sexuale chiar in prezenta prietenilor ei. Gabriela Elena Rad, in virsta de 25 de ani, sarbatorea ziua de 1 Mai, in cursul serii de luni, 30 aprilie, la barul "Captain Jack", de pe strada Toplita, din Cluj-Napoca. In jurul orei 3.30, de masa unde se afla Gabriela s-a apropiat un tinar care a invitat-o la dans. Deoarece nu era insotita, tinara a acceptat invitatia. In timpul dansului, violatorul, care a fost identificat in persoana lui Bruno Nerghes, a atras-o pe Gabriela spre un separeu, care la ora respectiva era gol. Acolo, a supus-o fortat la perversiuni sexuale dupa care a violat-o cu bestialitate. Din cauza volumului foarte tare al muzicii, nici una dintre persoanele aflate la ora respectiva in bar nu a auzit strigatele de ajutor ale fetei. Ciudat este faptul ca persoanele care se aflau la mesele din apropierea separeului au fugit de frica lui Nerghes, care este cunoscut ca fiind o persoana foarte violenta. Mai tirziu s-a descoperit ca una dintre aceste persoane a sesizat politia. Ajunsa la fata locului, o patrula a Sectiei 1 de politie l-a gasit pe violator cu pantalonii in vine, iar pe victima - in stare de inconstienta si cu hainele rupte. Bruno Nerghes a recunoscut, ieri, in fata politistilor faptul ca in momentul producerii violului era beat si nu stia ce face. Cazierul lui Bruno Nerghes este unul foarte incarcat, el fiind autorul unor infractiuni de genul: ultraj, ultraj contra bunelor moravuri, furt si tilharie. Parchetul de pe linga Tribunalul Cluj a emis pe numele sau un mandat de arestare preventiva pentru 30 de zile pentru savirsirea infractiunii de viol. MIHAI SOICA Potrivit site-ului de pe Internet al uneia dintre firmele sale, Padure vinde arme George Padure, fostul primar al sectorului 1 din Capitala, este cunoscut, de mai multi ani, drept un prosper om de afaceri. Repatriat in 1990, Padure a infiintat firma GEPA. Dupa o scurta perioada de dezvoltare, compania lui Padure a ajuns celebra prin magazinul de pe Calea Dorobanti nr.111-117 unde comercializa laolalta produse electronice si de uz casnic. Incintat de realizarile sale initiale din domeniul afacerilor, George Padure s-a avintat si in politica. In 1996 a candidat ca independent si a devenit primar al sectorului 1, folosindu-se de deviza magazinului sau: "Un pic mai bine pentru dumneavoastra". In anul 2000, George Padure a candidat din nou la postul de primar general al Capitalei, de asta data din partea PNL, suferind insa o infringere usturatoare. Intre timp, afacerile au inceput sa scirtiie, spatiul generos din buricul Bucurestiului a inceput sa se strimtoreze, iar pe geamurile magazinului au aparut afise care anuntau, cu litere de-o schioapa, mari reduceri de preturi. Judecind cel putin dupa aspectul magazinului din Dorobanti, era clar ca afacerea GEPA dadea serioase semne de oboseala. Asa se face ca fostul primar s-a orientat spre alte domenii. Incepind cu 2000 s-a apucat, nici mai mult nici mai putin, de afaceri cu armament. In cadrul firmei GEPA - Group (care mai cuprinde Gepa Center, Gepa Electronics, Gepa Immo), George Padure a infiintat "Rom Trade Special". O firma care, asa cum reiese din informatiile publicate pe Internet, pune la dispozitia clientilor grenade, tancuri, avioane, intr-un cuvint un adevarat arsenal militar cuprinzind tot ce este la moda in lumea armamentului. Basca spitale militare de campanie. Afacerea are si aprobarile necesare. Firma domnului Padure este avizata cu numarul CA 2000145, de catre ANCESIAC (Agentia Nationala de Control al Exporturilor Strategice si al Interzicerii Armelor Chimice), care functioneaza sub obladuirea Ministerului de Externe. Fiind in cautare de clienti, asa cum spuneam mai inainte, George Padure si-a deschis pagina de web pe Internet cu adresa www.armyexport.com. Alaturi de armele oferite spre vinzare, George Padure a mentionat si citeva date personale, ca sa vada clientii cu cine au de-a face. Citam: "GEPA a devenit prima firma din Romania care opereaza, conform standardelor internationale, cu un rulaj de peste 6 milioane de dolari". Nu in ultimul rind, site-ul de pe Internet spune ca domnul Padure a fost primar, ca a facut un curs la Washington si ca, in prezent, este student la Colegiul National de Aparare. Un CV care nu stim insa citi cumparatori i-a adus patronului, de vreme ce s-a dovedit zgircit la vorba in discutiile cu noi. Astfel, contactat telefonic, George Padure ne-a declarat: "Cautati la Registrul Comertului...Dar este ceva ilegal sa exporti arme, daca ai toate aprobarile? Ar trebui ca toti oamenii de afaceri romani sa se uneasca si sa faca astfel de exporturi". Vicepresedintele GEPA, Mihai Craciun, s-a aratat foarte deranjat de intrebarile noastre, declarind ca "nu discuta cu presa, pentru ca nu are timp, ci doar cu cei care au treaba". Ciudat este ca, la citeva ore dupa discutia noastra, site-ul de pe Internet al firmei "Rom Trade Special" a devenit inaccesibil. Oricum, George Padure poate fi mindru ca de la uscatoare de par si filtre de cafea a ajuns sa vinda rachete, tancuri, avioane sau cite o grenada, ici si colo. Un pic mai bine pentru dumnealui! DAN BADEA FLORIAN BICHIR Traficant de droguri romano-israelian, prins cu 66.000 de pastile de Ecstasy Politistii au depistat, pe data de 20 aprilie, in Capitala, un cetatean israelian care avea asupra sa peste 1.000 de tablete de Ecstasy, reprezentind o captura deosebita la nivel european. Potrivit anchetatorilor, in jurul orei 18.00, ofiteri din cadrul Directiei Politiei Judiciare l-au depistat pe strada Buzesti pe cetateanul israelian de origine romana Carol Herscovici, in virsta de 31 de ani, domiciliat in Tel Aviv, care avea asupra sa o punga din plastic ce continea mai multe comprimate de culoare alba. Initial nu s-a stiut despre ce fel de pastile este vorba. Apoi, o echipa a DGCCOA s-a deplasat la fata locului si a preluat cercetarile. Politistii Brigazii Antidrog au constatat ca pastilele din punga erau comprimate de Ecstasy, drog de mare risc. Cele 1.008 pastile cintareau 305 grame. Carol Herscovici a fost arestat in baza unui mandat emis de Parchetul de pe linga Tribunalul Bucuresti. A doua zi, ofiteri din DGCCOA s-au deplasat in Brasov, impreuna cu Hescovici, intr-un imobil situat pe strada Alecu Russo nr.2. Acolo, politistii au descoperit si ridicat o geanta sport care continea 65 de pachete cu Ecsatsy. In urma cintaririi s-a stabilit ca acestea aveau o greutate de 19,900 kilograme (65.000 de comprimate). Herscovici primise drogurile cu trei saptamini in urma, in Capitala, urmind ca la o comanda telefonica sa le transporte intr-un loc ce urma sa fie indicat. Se pare ca, in final, drogurile urmau sa ajunga la New York. Cele 66.000 de comprimate Ecstasy au fost confiscate. Herscovici, in prezent arestat, face parte dintr-o retea internationala de traficanti. Furnizorul drogurilor nu a fost inca prins de politisti. Pe piata drogurilor din Romania, pretul unei tablete de Ecstasy este intre 4 si 10 dolari. Se estimeaza ca valoarea drogurilor confiscate de la Herscovici ar fi de circa 600.000 de dolari. Carol Herscovici a fost contactat ieri de reporterii "Evenimentului zilei" in arestul Directiei de Cercetari Penale din IGP, insa acesta a refuzat sa faca orice fel de comentariu in lipsa avocatului sau. Filiera romano-americana de trafic cu Ecstasy Anii 1999 si 2000 reprezinta adevarata iesire la rampa pentru traficantii romani de droguri sintetice. Practic, in noiembrie 1999 apar primele semnale despre o adevarata ruta romano-americana a drogurilor sintetice de tip Ecstasy. La acea data, pe aeroportul "JFK" din New York, politistii americani de la Serviciul antidrog (DEA - Drug Enforcement Army) i-au arestat pe Cristian Ogarca, fost bodyguard in clubul "Office", si pe Claudia Vasilescu, sefa biroului TAROM de pe Aeroportul "JFK". Cei doi aveau asupra lor o incarcatura de Ecstasy in valoare de peste trei milioane de dolari. Politistii americani impreuna cu cei din Romania si in strinsa colaborare cu serviciile secrete au aflat ca aceasta operatiune era condusa dintr-o celebra discoteca din Bucuresti - "Karma". Citeva luni mai tirziu, tot in America avea loc o alta captura de zile mari in care erau implicati traficanti romani: la inceputul lunii octombrie 2000, pe aeroportul din Detroit au fost arestati romanii Marius Daniel Rusu, Ion Cristian si Emil Tonca, ultimul avind asupra lui nu mai putin de 55.000 de pastile Ecstasy. Pe piata romaneasca, desi sporadic, au fost facute mici capturi si prinsi diversi dealeri, insa niciodata nu a avut loc o operatiune de amploarea celei de la sfirsitul lunii trecute, in care a fost retinut romano-israelianul Carol Herscovici. Politistii DGCCOA au confiscat in ultimele 4 luni cantitati de droguri reprezentind 40 la suta din capturile ultimilor 10 ani Generalul Dan Valentin Fatuloiu, adjunctul sefului Directiei Generale de Combatere a Crimei Organizate si Antidrog (DGCCOA) din IGP, a declarat ieri ca in anumite cazuri s-a constatat ca ofiteri din aceasta structura "nu au extins cercetarile si nu au identificat filierele in intreaga lor activitate, fapt pentru care s-a inceput evaluarea acestora". "In fuga dupa "bete" (n.r. - cazuri marunte), s-au pierdut din vedere preocuparile majore", a adaugat gen. Fatuloiu. Politistii din DGCCOA au confiscat, de la inceputul acestui an, peste 14 tone de droguri, ceea ce reprezinta aproximativ 40 la suta din cantitatea totala de droguri confiscata in Romania in ultimii zece ani. In aceeasi perioada au fost destramate 58 de grupuri de traficanti, 197 de traficanti fiind trimisi in judecata. Aproape 60 la suta din totalul narcotraficantilor identificati si cercetati de politie sint romani, 21,5 la suta - asiatici, 15 la suta - europeni si peste trei la suta - africani. Pentru a-i sprijini pe politistii romani in cazurile deosebite, in Romania sint acreditati 19 ofiteri de legatura din tarile europene. In plus, oamenii legii sint sprijiniti atit de FBI, cit si de Interpol. ALINA GRIGORE CHRISTIAN LEVANT DANIEL NEAMU PETRISOR CANA Curatenia de primavara Cersetorii, vagabonzii si prostituatele, expulzati in cele patru zari Politia Capitalei, Prefectura si Primaria vor demara, in a doua parte a acestei luni, programul "Din nou acasa", care urmareste reducerea numarului persoanelor care locuiesc ilegal in Bucuresti, a declarat, ieri, la briefingul MI, col. Vasile Popa, adjunctul sefului Politiei Capitalei. Acesta a precizat ca in Bucuresti locuiesc fara forme legale aproximativ 300-400.000 de persoane. "Multe dintre acestea nu au mijloace de trai: cersetorii, vagabonzii, prostituatele. Vom face un efort de a-i stringe si de a-i trimite in localitatea de domiciliu", a adaugat adjunctul sefului Politiei Capitalei. Col. Vasile Popa a precizat ca aceste persoane vor fi trimise, cu autobuze, in patru directii: Brasov, Constanta, Galati si Craiova. De aici vor fi preluate de administratia locala si condusi in localitatea de domiciliu. "In autobuze se vor afla un politist, o politista, doi gardieni publici si un medic. Primariile s-au oferit sa asigure pachetelele cu mincare", a anuntat col. Popa. La nivelul Capitalei, sapte din zece prostituate sint din provincie, ca si sapte sau opt cersetori din zece. "Mizam pe faptul ca nu se mai intorc toti, pentru ca sint sute de mii de oameni. In primele patru luni ale acestui an s-a reusit insa stabilizarea fenomenului infractional", a mentionat adjunctul sefului Politiei Capitalei. In acelasi timp, politistii au stabilit ca in Bucuresti actioneaza 151 de gasti de cartier, care au 723 de membri, precum si 174 de grupuri de infractori, cu 750 componenti. Col. Vasile Popa "sparge" infractionalitatea in trei. Iata care ar fi strategia in viziunea adjunctului Politiei Capitalei asupra combaterii criminalitatii: "Gastile de cartier se situeaza la etajul 1, la etajul doi gasim grupurile de infractori si la etajul trei, crima organizata. Incercam sa stapinim deocamdata pe orizontala infractionalitatea, nu si pe verticala". ALINA GRIGORE Subofiter de politie - judecat pentru retinerea unei persoane Un politist din cadrul Inspectoratului de Politie al Judetului Botosani a fost suspendat din functie si urmeaza sa fie judecat in regim de urgenta de Consiliul de Judecata al IPJ Botosani dupa ce, in urma cu trei zile, a retinut si batut un presupus hot care s-a dovedit a fi nevinovat, transmite Mediafax. Dumitru Mohariuc, din municipiul Botosani, a sesizat, marti, conducerea IPJ Botosani ca, in noaptea de simbata spre duminica, la usa locuintei sale s-au prezentat patru subofiteri care i-au spus ca este suspectat de furtul unei anvelope. Politistii au efectuat, cu acordul lui Mohariuc, o perchezitie la domiciliul acestuia. Mohariuc a fost invitat, in jurul orei 1.00, la sediul politiei, unde a fost batut de o persoana, timp de aproximativ doua ore, pentru a recunoaste furtul anvelopei. Mohariuc a fost eliberat, duminica dimineata, dupa ce a fost prins adevaratul hot. Dumitru Mohariuc s-a prezentat apoi la medicul legist, fiindu-i eliberat un certificat medico-legal care atesta agresiunile fizice la care a fost supus. Mohariuc a inaintat, marti, o plingere catre seful IPJ Botosani, Vasile Bocancia, care a ordonat o ancheta pentru verificarea faptelor, care a scos in evidenta ca cele sesizate de Mohariuc se confirma si ca autorul agresiunilor este plutonierul Mihai Clivat. ( A.M ) Pentru justitia din Caras-Severin, cine vorbeste moldoveneste nu stie romaneste Racketi eliberati din motive lingvistice Articolul 6 din Conventia Europeana pentru Drepturile Omului prevede ca "orice persoana are dreptul la judecarea in mod echitabil, in mod public si intr-un termen rezonabil a cauzei sale...". In Romania, insa, termenul "rezonabil" poate insemna "la Sfintul Asteapta". In 1998, doi racketi din Republica Moldova au venit in Romania, inarmati ca pentru razboi, au sechestrat doua femei, le-au pradat casa, si au fost capturati de politie. Insa, Tribunalul Caras-Severin i-a pus in libertate, iar acum, paradoxal, racketii sint citati inutil in raionul Causeni, iar procesul nu se poate finaliza din cauza lipsei de procedura. Banditi inarmati contra doua femei singure Pe 9 august 1998, in jurul orei 23.00, politistii din comuna Cornea, judetul Caras-Severin, au fost anuntati ca familia lui Ilie Cristescu fusese atacata de niste indivizi inarmati cu mitraliere. In momentul atacului, in casa se aflau numai sotia si mama lui Cristescu. Doi banditi cu fetele acoperite au patruns in casa, le-au amenintat cu armele pe femei, apoi le-au legat de miini si de picioare, le-au pus leucoplast pe gura si le-au cerut bijuteriile si banii. Pentru a fi mai convingatori, banditii au lovit-o pe batrina cu o caramida in cap. Prada tilharilor nu a fost prea bogata: 1.414.000 lei, 950 de marci si 3 cupoane agricole. Chiar in timpul atacului a sosit acasa capul familiei, Ilie Cristescu. Banditii s-au speriat si au fugit prin gradina din spatele casei. Politia a constituit imediat baraje pe drumurile din zona, reusind, in timp record, sa-i depisteze pe autorii atacului. La ora 4.00, a fost retinut Gheorghe Tarita, cetatean al Republicii Moldova. Complicele acestuia a reusit, insa, sa scape ascunzindu-se intr-un lan de porumb. Politia a descoperit asupra lui Tarita un pistol-mitraliera marca AK-74, doua incarcatoare pline cu cartuse de razboi, un cutit militar si o pereche de catuse. Celalalt fugar a fost si el retinut la ora 9.00, in statiunea Baile Herculane. Alexei Orghian, tot din Republica Moldova, avea asupra lui banii si cupoanele agricole furate. Cercetarile politiei au stabilit ca cei doi fusesera angajati de un pensionar din Baile Herculane, Dumitru Vilau, pentru recuperarea unei sume de bani de la fostul sau asociat, Ilie Cristescu. Recuperatorii urmau sa primeasca 30 la suta din valoarea "recuperata". In noaptea precedenta atacului, Vilau ii dusese pe cei doi moldoveni pina la casa lui Cristescu. Moldovenii s-au ascuns in gradina, pina dimineata, apoi, profitind de un moment prielnic, s-au urcat in podul casei. Cind s-a intunecat, au coborit din pod si au declansat actiunea in urma careia mama lui Cristescu a avut nevoie de 12 zile de ingrijiri medicale. Drepturile lingvistice ale infractorilor Tarita si Orghian au fost retinuti pentru infractiunile de tilharie, contrabanda cu arme, nerespectarea regimului armelor si munitiilor si lipsire de libertate in mod ilegal. Vilau a fost si el acuzat de complicitate la tilharie si la lipsire de libertate. Cei trei au fost inchisi la Penitenciarul Timisoara, iar Parchetul de pe linga Tribunalul Caras-Severin a dispus trimiterea lor in judecata in stare de retinere (dosar 3334/P/1998). La expirarea celor 30 de zile prevazute de mandatele de arestare emise in data pe 11 august 1998, Parchetul a cerut prelungirea starii de arest. Tribunalul Caras-Severin prelungeste mandatele de arestare ale moldovenilor, dar dispune eliberarea lui Vilau, care avea un certificat medico-legal, conform caruia trebuia internat de urgenta in spital. In decembrie, Tribunalul Caras-Severin decide restituirea dosarului la Parchet, din motive lingvistice. Desi imediat dupa capturare moldovenii dadusera declaratii olografe in romana, ei au declarat, la tribunal, ca nu cunosc aceasta limba, ca sufera si de boli mintale, insistind sa li se aduca un translator de limba rusa. Avocatii moldovenilor au cerut restituirea dosarului la Parchet in vederea refacerii urmaririi penale in prezenta unui traducator autorizat de limba rusa. Completul de judecata a intrat in joc si a stabilit ca Politia si Parchetul "le-au incalcat grav drepturile de aparare ale coinculpatilor cetateni straini", pentru ca la intocmirea dosarului a lipsit traducatorul. Prin Decizia penala nr. 140/17.12.1998, judecatorul Trandafir Purcarita decide refacerea dosarului, cu moldovenii in stare de arest la Penitenciarul Timisoara. Parchetul a contestat decizia de restituire, aratind ca cei doi vorbesc limba moldoveneasca, identica limbii romane. Insa Curtea de Apel Timisoara a mentinut decizia de refacere a dosarului in editie bilingva, romano-rusa. Racketii eliberati, citati la domicilii false Au urmat numeroase termene de judecata la care ba lipsea cite unul dintre inculpati, ba avocatii, ba translatorul. In aprilie 2000, judecatorul Gheorghe Ciulei, vicepresedintele Tribunalului Caras-Severin, refuza sa mai prelungeasca mandatele de arest preventiv, astfel incit infractorii sint pusi in libertate. "Au fost niste greseli procedurale, care nu imi apartin, si nu aveam dreptul legal sa prelungesc mandatele de arestare", ne-a declarat Gheorghe Ciulei. Pentru a se prezenta in continuare in fata instantei, Orghian si Tarita au fost citati la domiciliile lor din raionul Causeni, Republica Moldova. Surse judiciare sustin ca a fost aleasa cea mai greoaie procedura de citare a inculpatilor straini. Potrivit acestor surse, citarea s-a facut prin Ministerul Justitiei, Directia Relatii Internationale, desi exista posibilitatea citarii directe, prin scrisoare recomandata trimisa direct de catre instanta de judecata. In noiembrie 2000, ministerul restituie actele "deoarece, potrivit informatiilor primite de la Judecatoria Causeni, destinatarii desi au viza de resedinta la adresa indicata, in prezent nu domiciliaza la aceasta adresa si locul aflarii acestora este imposibil de stabilit". Cu alte cuvinte, prinde orbul, scoate-i ochii! De atunci, procesul nu a mai putut inainta din cauza neindeplinirii procedurii de citare a inculpatilor. In opinia familiei Cristescu, vina este a judecatorului Trandafir Purcarita, cel care a dispus restituirea dosarului la Parchet pentru refacerea in limba rusa si care apoi a aminat judecarea cauzei la nesfirsit, fapt care a dus si la eliberarea infractorilor. Astfel incit, familia Cristescu a apelat la avocatul Antonie Iorgovan, fost senator de Caras. In decembrie 2000, la doi ani de la tilharie, Iorgovan a cerut si a obtinut recuzarea judecatorului Purcarita. "Mi-a fost clar ca judecatorii vor sa-i faca scapati pe infractori. Am informatii ca in spatele racketilor ar sta o organizatie puternica, finantata de la Tiraspol, inzestrata cu arme de la Armata a 14-a. Numai asa se explica forta teribila care se afla in spatele celor doi, forta in stare sa influenteze actul de justitie din Romania", ne-a declarat Iorgovan. Memoriu trimis la Strasbourg Purcarita a fost schimbat cu alt judecator, Ana Gavrila. Sub conducerea noului judecator, in ultima sedinta de judecata, din februarie 2001, s-a dispus aminarea pronuntarii cu inca cinci luni pentru indeplinirea procedurii de citare a moldovenilor. Iorgovan cere acum si recuzarea judecatoarei Ana Gavrila, pe care o acuza de favorizarea infractorilor. Antonie Iorgovan a sesizat ministrul justitiei printr-o plingere penala impotriva celor trei judecatori de la Tribunalul Caras-Severin implicati in judecarea acestui caz: Gheorghe Ciulei, Ana Gavrila si Trandafir Purcarita. "Astept sa vad care va fi pozitia doamnei ministru a justitiei in legatura cu acesti judecatori. Ori taie in carne vie, ori nu va voi sa deranjeze pe nimeni", ne-a declarat Antonie Iorgovan. In replica, judecatorul Gheorghe Ciulei a depus un memoriu justificativ la Ministerul Justitiei, in care explica toate hotaririle luate de Tribunalul Caras in cazul racketilor. Luna trecuta, familia Cristescu s-a adresat Curtii Europene a Drepturilor Omului de la Strasbourg. SORIN CEHAN [19][pl.dll?rid=expresro] 