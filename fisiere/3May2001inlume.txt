 Chilotii istoriei La Moscova a avut loc ieri vernisajul unei expozitii inedite, intitulate "Memoria trupului: lenjerie de corp din vremurile sovietice". Articolele expuse, printre care pantalonasi scurti de noapte, boxeri, curele, jartiere, corsete, sutiene, suspensoare, lenjerie de copii, costume de baie si celebrii "chiloti cu minecute", ofera o perspectiva realista asupra vietii din perioada Uniunii Sovietice, pe care istoria oficiala nu a consemnat-o niciodata. Grupajul "lenjerie de corp" se imparte in trei perioade ale erei sovietice, intitulate "Individual/Social", pentru perioada dinainte de cel de-al doilea razboi mondial, "Stil/Pudoare", pentru perioada postbelica pina in anii '60, si "Depresie/Vis", pentru perioada pina la prabusirea Uniunii Sovietice, in 1991. LIVIA CIMPOERU Britney Spears vinde semiconductori Britney Spears vrea sa demonstreze lumii ca nu este numai o papusa frumoasa, ci si o femeie inteligenta. Mutrita simpaticei cintarete a fost inclusa recent in pagina de Internet a unui cercetator britanic in domeniul fizicii semiconductorilor, in speranta ca figura ei dragalasa va aduce un plus de "sex-apeal" lumii reci si abstracte a fizicii. Creatorul site-ului sustine ca, aparent, naiva Britney ar fi, de fapt, o experta in domeniul semiconductorilor si ii indeamna pe navigatorii virtuali din intreaga lume sa urmeze acest model, "explorind fascinanta lume a fizicii". "Am creat aceasta pagina pentru a impartasi rezultatele cercetarilor mele", a declarat fizicianul Carl Hepburn, cel care a inventat-o, practic, pe Britney "cea superdotata". Circotasii sustin ca figura dragutei cintarete ar putea atrage cel mult pasionati de fizica de genul colegei sale de breasla Christina Aguilera. Sau poate nici pe ea, comenteaza rautacios cotidianul britanic "Daily Star", deoarece, judecind dupa figura, aceasta din urma pare a fi mai interesata de astro-fizica. DIANA EVANTIA BARCA Robbie Williams socheaza din nou: "Am facut sex cu Regina-mama" Cintaretul pop britanic Robbie Williams a dat frisoane familiei regale din Anglia, afirmind, intr-un interviu radiodifuzat, ca a facut sex cu Regina-mama si ca aceasta este singura femeie care reuseste sa-i infierbinte imaginatia. Dupa ce a socat o lume intreaga dindu-si pantalonii jos in diverse spectacole de televiziune, sau vinzindu-si lenjeria intima in cadrul unor licitatii caritabile, neobositul Robbie a "lovit din nou", de data aceasta cu aluzii nerusinate la adresa venerabilei doamne. "N-am vrut sa stie lumea despre noi. Am pastrat relatia strict secreta", a declarat cintaretul, dezmintind cu fermitate "zvonurile" conform carora ar avea relatii intime cu frumuseti precum Geri Halliwell sau Kyle Minogue. Sugerind ca ar fi absolut subjugat de amor, Robbie a "marturisit" ca batrina regina, in virsta de 100 de ani, este adevarata si unica tinta a afectiunii sale. "Am aratat deja fotografii cu noi doi in cursul unor incendiare partide de sex. Acum toata lumea se va imbulzi sa caute pozele", a mai spus acesta, mimind deznadejdea, dupa care a incheiat apoteotic: "Regret, reginuto, dar nu vom mai putea sa facem dragoste de acum inainte". "Familia regala a murit cu multi ani in urma. Membrii sai au fost inlocuiti, in timp, cu niste roboti", a mai spus Williams. Desi aceasta din urma afirmatie ar putea fi cheia intregului sau discurs, reprezentantii Casei Regale ar putea sa se arate insensibili la acest tip de umor, ba chiar mai mult, ar putea sa se simta jigniti si agresati. DIANA EVANTIA BARCA SUA lanseaza un nou episod din "Razboiul Stelelor" Bush ridica scutul anti-racheta Tratatul ABM nu mai satisface Washingtonul Presedintele american George Bush a prezentat marti, in cadrul unui discurs sustinut la Universitatea de studii in domeniul apararii, de la Washington, ambitiosul sau proiect privind crearea unui scut antibalistic, menit sa apere SUA si pe aliatii sai de atacuri nucleare din partea unor tari ostile sau grupuri teroriste. Este pentru prima oara de la preluarea mandatului cind presedintele american se pronunta explicit asupra intentiilor noii administratii republicane de a pune in aplicare acest controversat proiect abandonat de predecesorul Clinton in "coada de peste". Liderul de la Washington este ferm convins ca doctrina nucleara aparuta in timpul razboiului rece este depasita si nu poate fi adaptata noilor pericole ale secolului XXI, dar a precizat ca SUA vor initia un dialog cu toti cei interesati - puteri nucleare sau aliati, in special cu Federatia Rusa, privind implicatiile geostrategice ale implementarii scutului national anti-racheta, transmite Reuters. Bush s-a pronuntat pentru inlocuirea Tratatului de limitare a armamentului antibalistic (ABM), semnat in 1972 cu Uniunea Sovietica, explicind ca "trebuie depasite constringerile impuse de acest tratat vechi de 30 de ani": "Trebuie sa colaboram pentru a inlocui acest tratat cu un nou cadru care sa marcheze o ruptura clara cu trecutul, in special cu mostenirea antagonista a razboiului rece". Presedintele american a trecut in revista noile realitati: "Amenintarea cea mai mare nu vine de la miile de rachete balistice pe care le-au detinut sovieticii, ci din partea unui mic numar de rachete din mina statelor pentru care teroarea si santajul reprezinta a doua natura... Intr-o astfel de lume, doctrina razboiului rece nu mai este suficienta pentru mentinerea pacii, protejarea propriilor cetateni, a aliatilor si prietenilor". Bush vrea dialog cu scutul in mina Pentru a preintimpina aceste amenintari, venite din partea statelor sau grupurilor teroriste, Statele Unite trebuie sa isi creeze un scut anti-racheta, a afirmat presedintele american. Fara a intra in detalii, el a precizat ca este vorba de un sistem multivector, care include componente terestre, maritime si aeriene, "pentru a intercepta rachetele aflate la jumatatea traiectoriei sau la intrarea in atmosfera". Bush considera ca "promitatoare" si noile tehnologii, care ar urma sa permita interceptarea unei rachete chiar dupa lansare, pe traiectorie ascendenta. Proiectul scutului anti-racheta a stirnit minia Moscovei si nemultumirea unora dintre aliatii Statelor Unite. Liderul american a tinut sa ii linisteasca, angajindu-se sa "nu prezinte prietenilor si aliatilor decizii unilaterale, dupa ce au fost deja luate". "Speram sa le intelegem punctul de vedere si sa il luam in considerare", a spus Bush, evocind necesitatea unui dialog cu China si Rusia. In ceea ce a parut ca un indemn adresat Moscovei de a fi de acord cu inlocuirea tratatului ABM, Bush a anuntat ca intentioneaza sa reduca unilateral arsenalul nuclear. O sperietoare pentru inamici Secretarul american al apararii, Donald Rumsfeld, si-a exprimat opinia ca, in faza initiala, sistemul de aparare antibalistica nu va fi si nu va opera in mod perfect, dar va strecura, in mod sigur, indoiala printre inamici si ii va descuraja. "Oricine crede ca poti avea un sistem perfect, total operational, de la bun inceput, subestimeaza, cred, dificultatile de a face ceva dificil din punct de vedere tehnologic", a spus Rumsfeld. ISABELLA ALEXANDRESCU Modele cu belele Niki Taylor se zbate intre viata si moarte Viata de model, cu bani multi si adoratori, nu este intotdeauna roz, cum li se pare muritorilor de rind. Supermodelul Niki Taylor, o superba blonda cu ochi caprui, a fost victima unui accident de circulatie. Ea este internata, cu leziuni interne grave, la un spital din Atlanta. Imediat dupa accident, Niki Taylor, care purtase centura de siguranta, nu parea sa aiba decit rani usoare, dar s-a simtit apoi din ce in ce mai rau, dovedindu-se, la un control medical, ca are leziuni interne. Agentul sau a declarat ca medicii nu stiu daca va scapa cu viata. Niki Taylor a aparut pe coperta unor reviste celebre si este mama a doi copii gemeni, in virsta de cinci ani. Ebru strimba din nas la mirosul de kurd Un top-model din Turcia, o bruneta voluptuoasa pe nume Ebru Salli, in virsta de 23 de ani, are probleme de cu totul alta natura: ea a fost data in judecata pentru ca i-a insultat public pe locuitorii kurzi din sud-estul tarii, spunind ca acestia miros a transpiratie. Declaratia frumoasei Ebru Salli a fost reprodusa in paginile unui ziar: "Este o zona cu totul diferita acolo. Copiii devin fanatici cind cresc, se si uita la tine intr-un mod diferit. Nu mi-a facut placere sa merg printre ei. Put. Put a sudoare". Daca va fi condamnata, ea risca o pedeapsa maxima cu inchisoarea de trei ani. ISABELLA ALEXANDRESCU Mafiotii si teroristii, noii inamici ai presei Organizatia internationala Reporters Sans Fronti?res (RSF) a intocmit o "lista a inamicilor presei", document facut public cu ocazia Zilei Mondiale a Libertatii Presei, care se sarbatoreste azi. Pe linga inamicii traditionali - cenzura exercitata de aparatul politic, restrictiile legate de dreptul la imagine si reglementarile specifice implementate prin legi de profil - presa are, in ultimul timp, noi inamici, cum ar fi mafia, organizatiile paramilitare si gruparile teroriste, citeva zeci de ziaristi cazind victime anul trecut acestora, se arata intr-un raport al Asociatiei Mondiale a Ziaristilor. RSF a elaborat o astfel de lista a inamicilor presei pe care figureaza 30 de pozitii, alaturi de sefi de stat fiind mentionate gherilele columbiene si organizatia separatista basca ETA. "Numerosi ziaristi cad victime organizatiilor separatiste, miscarilor integriste religioase, bandelor criminale sau ale traficantilor de droguri", se arata in comunicatul AMJ, asociatie care reprezinta 17.000 de ziaristi regrupati in 63 de asociatii nationale, 17 agentii de presa si sapte organizatii regionale de presa. O data cu dezvoltarea domeniului investigatiilor in presa, mafia, traficantii de droguri si alte bande criminale, adesea incurajate de politicieni, politie sau autoritatile judiciare, au luat pe cont propriu actiunea de a-i intimida pe ziaristi. CAMELIA MUNTEAN Insula femeilor Pe insula Koh Kor de pe cursul riului Tonle Bassac, situata la circa 30 de kilometri de capitala cambodgiana Phnom Penh, traieste, de mai bine de sase ani, o comunitate compusa exclusiv din femei si copii. Cele 40 de femei, majoritatea vaduve sau abandonate de soti violenti, au fost instalate pe insula in 1995 de organizatia neguvernamentala Hagar Project, care se ocupa din 1993 de soarta femeilor si copiilor cambodgieni aflati in dificultate. La sase ani de la mutarea femeilor pe insula, succesul proiectului vorbeste de la sine. Zona, nelocuita pina acum, a fost in sfirsit amenajata si dotata cu case din lemn pe piloni. Locatarele au electricitate doar in timpul zilei, suficient pentru ca insula sa rasune de tacanitul masinilor de cusut si de cintecele populare difuzate la radio. Sub soarele arzator sau pe vreme rea, femeile fac agricultura, cresc animale si au grija de helesteiele pline cu pesti, consumati pe insula sau vinduti in satele din apropiere. Cele mai talentate dintre cusatorese fac obiecte de artizanat, care sint vindute de organizatia Hagar Project atit in Cambodgia, cit si in strainatate. Pe insula femeilor, singurii barbati sint angajati pentru a face citeva munci mai grele la care femeile nu fac fata fizic. Inainte sa ajunga pe insula, ele traiau la limita supravietuirii pe strazile celei mai sarace tari din Asia, fara adapost sau vreo sursa de venit. Potrivit unei reprezentante a organizatiei crestine Hagar Project, femeilor de pe insula le este foarte greu sa mai dea crezare barbatilor sau autoritatilor, fiind nevoie de mult timp pentru ca aceasta incredere sa poata fi restabilita. LIVIA CIMPOERU Delfinii se recunosc in oglinda Delfinii sint mai inteligenti decit credeau oamenii de stiinta pina de curind, putindu-se recunoaste in oglinda - un indiciu important al constiintei de sine, demonstreaza un studiu realizat de cercetatori ai Universitatilor Columbia si Emory, din Statele Unite. In cadrul unei serii de experimente facute la Acvariul din New York, biologi specializati in psihologie animala au desenat pe spatele a doi delfini cite un model distinct, urmarind sa vada daca mamiferele marine sint capabile sa le discearna in oglinzile instalate special in bazin. Rezultatul a conferit prima dovada stiintifica a faptului ca delfinii au constiinta de sine, performanta despre care se credea ca ar fi capabili doar omul si citeva primate cu creiere mari (cimpanzeul si urangutanul). Puii de delfin dezvolta aceasta capacitate la virsta de 18 - 24 de luni. Descoperirea ridica numeroase intrebari legate de moralitatea prinderii si mentinerii in captivitate, spre amuzamentul vizitatorilor, a unor animale cu constiinta de sine. Pina in prezent au mai existat teorii care sa sustina ca delfinii ar fi in masura sa se recunoasca in oglinda, insa nici un studiu nu a reusit sa furnizeze o dovada incontestabila, asa cum a reusit cel al cercetatorilor americani, noteaza "The Daily Telegraph". CONSTANTIN VLAD Americanii nu se mai multumesc cu tatuaje si inele Automutilarea, moda care intra pe sub piele Tatuajul, sau piercing-ul, in mare voga pina nu de mult in Statele Unite, nu mai satisface exigentele americanilor in materie de arta corporala, din ce in ce mai multe persoane apelind la forme tot mai indraznete de modificare a corpului, care a capatat proportii de fenomen, desi aceste operatiuni comporta riscuri majore. "Admiratia exagerata pentru piercing este in pierdere de viteza", a declarat Keith Alexander, membru al Asociatiei de Piercing Profesional (APP), precizind ca "Body Modification reprezinta o noua moda, o experienta pe propriul trup". Implanturile sub piele sint folosite pentru a crea forme mai mult sau mai putin vizibile, de la colierele din bile metalice introduse sub pielea de pe git la coarne diabolice grefate chirurgical pe craniu. Aceasta veche forma de arta de modelare a corpului, care dateaza din cele mai vechi timpuri, includea folosirea de perle sau pietre semipretioase. In prezent sint folosite materiale chirurgicale, otel sau teflon. Procedura este simpla, dar riscanta - bilele in otel sint plasate sub piele cu ajutorul unei incizii care, daca totul e in regula, se cicatrizeaza repede. Clientii pot, de asemenea, sa aleaga diverse forme de metal care sa le fie implantate, inimi, stele si altele, cea mai mare parte a implanturilor facindu-se pe tors, brate, dar si in zonele genitale. Doctorul John Ward avertizeaza insa ca aceste operatii includ riscul de arsuri, contactarea unor boli cum ar fi hepatita, tetanosul sau SIDA. "Body Modification" foloseste, de asemenea, practica sacrificiilor rituale folosite in multe tari africane, cu ajutorul unui scalpel facindu-se incizii pe piele pentru a lasa cicatrice pe fata si pe corp. O alta metoda este aceea a tatuarii unor cuvinte sau desene pe corp cu ajutorul unui fier inrosit in foc ("branding"), a modelarii pielii pentru a se asemana cu cea a reptilelor sau taierii limbii in doua. ALEXANDRA RARES Flash Vamesii bulgari scot aur din turismul romanesc Vamesii bulgari de la postul de frontiera Kapitan Andreevo, situat la granita cu Grecia, au descoperit intr-un autocar marca Volvo, inmatriculat in Romania, 1,553 kg bijuterii din aur si 29.501 leva. Autocarul transporta turisti romani care veneau din Turcia. Un cetatean roman, in virsta de 40 de ani, despre care nu s-a precizat daca ar fi posesorul valorilor capturate, a fost acuzat de ofensa adusa autoritatilor vamale bulgare. ( C.M. ) Canibal prins cu corpul delict in gura Politia din Africa de Sud a descins intr-o locuinta din rezervatia Nkonka, situata in provincia Kwazulu Natal, si a surprins un bastinas ospatindu-se cu carne de om. Politistii cred ca barbatul, in virsta de 35 de ani, si-a ucis victima folosind o arma artizanala, dupa care a transportat corpul in casa si l-a macelarit. Trupul victimei, despre care nu se stie daca era al unei femei sau al unui barbat, a fost taiat in bucati mici, iar criminalul a consumat o mare parte din "prada" pina sa fie surprins de politie. ( C.M. ) Cancelar pe un hectar Cheile noii cancelarii germane, de la Berlin, i-au fost inminate oficial cancelarului german Gerhard Schroeder, care isi va incepe activitatea la noul sediu al executivului, transmite AFP. Noua cancelarie, o cladire masiva amplasata in vecinatatea Bundestag-ului, materializeaza o idee a predecesorului lui Schroeder, Helmut Kohl, si este supranumita "Kohl-osseum", din cauza dimensiunilor impresionante ale cladirii. Pentru construirea noului sediu s-au cheltuit 213 milioane de dolari. Cladirea are 12.000 de metri patrati si 370 de birouri, fiind de opt ori mai mare decit Casa Alba de la Washington. In holul mare al cancelariei germane ar putea incapea cu usurinta resedinta premierului britanic, din Downing Street. ( I.A. ) Inmormintati in bloc O alunecare de teren a inghitit marti un imobil de opt etaje dintr-o localitate din sud-vestul Chinei, accidentul soldindu-se cu 25 de morti. Potrivit autoritatilor locale, doar sapte ocupanti ai blocului, situat in cantonul Wulong, au supravietuit, in timp ce numarul cadavrelor recuperate atinsese ieri cifra de 25. Alunecarea de teren s-a produs marti seara, cind majoritatea locatarilor erau in apartamentele lor si exista putine sanse de a se gasi supravietuitori. ( C.M. ) Armata SUA, in razboi cu textilistii chinezi Conducerea armatei americane nu va permite ca beretele soldatilor sa poarte eticheta, cunoscuta in toata lumea, "Made in China". Pentagonul trebuie sa achizitioneze un milion de berete negre de la unitatile manufacturiere din China, dar seful Statului Major american este ferm hotarit ca militarii americani sa nu poarte nici un obiect produs in China. Prin urmare, au fost retrase din uz beretele "Made in China" deja cumparate si distribuite. "Razboiul beretelor negre" a inceput in octombrie, cind seful Statului Major american a ordonat ca toti militarii americani sa poarte berete negre, insemn exclusiv al corpului de elita Army Rangers. Criticile au fost virulente dupa ce Departamentul apararii decisese sa dea contractele, in valoare de 27 de milioane de dolari, unor firme producatoare din China, si nu unora americane. ( I.A. ) [25][pl.dll?rid=expresro] 