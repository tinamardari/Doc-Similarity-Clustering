 Bayern, o fortareata inexpugnabila Fotbal Kahn filmele cu ingeri pazitori Semifinalele Ligii Campionilor la fotbal au debutat, marti seara, cu intilnirea din capitala Spaniei, o confruntare pe viata si pe moarte, in care Bayern München s-a impus cu 1-0 (0-0), printr-un gol marcat de brazilianul Elber in minutul 55. Real Madrid a inregistrat prima infringere a sezonului pe stadionul "Santiago Bernabeu", in fata formatiei care se impusese si in urma cu un an si jumatate pe aceeasi arena cu scorul de 4-2. Reusita lui Elber este cu atit mai meritorie in conditiile in care fotbalistul a suferit recent o interventie chirurgicala la genunchi. "Felicitari echipei medicale", avea sa declare presedintele Beckenbauer, adaugind: "Faptul ca Elber si Jeremies au fost refacuti in zece zile e o performanta care va intra in Cartea Recordurilor". Formidabila a fost, in primul rind, prestatia portarului german Oliver Kahn, ingerul pazitor roscovan care a lasat impresia ca nu putea fi invins nici daca se prelungea meciul cu inca 90 de minute. Madrilenii au dominat marea majoritate a meciului, dar s-au lovit de apriga defensiva germana, extrem de disciplinata, care a respins atacurile purtate de Figo si Raul, doi dintre cei mai valorosi fotbalisti europeni ai momentului. "Era clar ca nu puteam straluci in fata spaniolilor. Real nu este cea mai buna echipa din Europa, este cea mai puternica din lume. Cu atit mai valoroasa este victoria repurtata", a spus Franz Beckenbauer, fosta mare glorie a fotbalului german si component al clubului bavarez in anii 70. "A invins lasitatea" Presa spaniola de ieri condamna lipsa de eficacitate a madrilenilor, dar ironizeaza si jocul defensiv al nemtilor. "A invins lasitatea", a titrat cotidianul "As", in timp ce aceeasi publicatie intentioneaza sa acorde un "premiu al fortaretei" pentru jocul prestat de elevii lui Ottmar Hitzfeld. "Madrid, aproape K.O.", noteaza "El Mundo Deportivo", care apreciaza ca "golul lui Elber ii obliga pe jucatorii spanioli sa incerce imposibilul la München". O faza importanta s-a petrecut in minutul 77, cind Steffan Effenberg l-a faultat pe Figo, gesticulind la decizia arbitrului si primind un cartonas galben, care il face indisponibil pentru returul programat miercuri, 9 mai. "A fost o provocare din partea lui Figo. Effenberg nici macar nu l-a atins. Roberto Carlos a protestat si arbitrul i-a dat avertisment jucatorului nostru", a spus Hitzfeld, tehnicianul nemtilor, la conferinta de presa, acuzindu-l de rea-vointa pe arbitrul scotian Hugh Dallas. De cealalta parte, Figo, cel mai scump fotbalist din lume, a considerat ca faultul germanului a fost indiscutabil. "A avut o intrare urita. Oricum, rezultatul inregistrat nu reflecta realitatea din teren. Am avut o multime de ocazii, insa le-am ratat pe toate. S-au trezit cu un rezultat la care nici n-au visat", a replicat lusitanul. In istoria clubului spaniol, o singura data Real a intors rezultatul inregistrat pe "Santiago Bernabeu", 0-1. S-a intimplat in sezonul 1970-1971, atunci cind austriecii de la Wacker Innsbruck au reusit sa invinga la Madrid in "optimile" Cupei Cupelor. In mansa-retur, "alb-violetii" au cistigat cu 2-0 si au trecut mai departe. Rezultatul mansei intii a intilnirii Leeds United - Valencia, partida disputata aseara tirziu, nu ne-a parvenit pina la inchiderea editiei. DANIEL NAZARE Nu mai sint bani pentru "Wembley"! Viitorul "Wembley" este pe cale sa nu se mai construiasca! Vechea arena a fost demolata anul trecut cu intentia de a se ridica un alt stadion mult mai modern decit cel care a gazduit finala Cupei Mondiale din 1966. Tony Blair, premierul britanic, a amenintat ca nu va mai aloca nici un ban pentru arena, deoarece firma care reconstruieste stadionul a marit pretul cheltuielilor de la 450 de milioane de dolari la 800 de milioane de dolari. "Nu putem sa fim o banca si sa ajutam financiar aceasta investitie din minut in minut", a afirmat Blair. Compania care gestioneaza constructia noului stadion a primit doar 150 de milioane de dolari din partea Loteriei Nationale. Ceilalti bani urmeaza sa fie virati de Federatia Engleza de Fotbal si guvernul britanic . (D.N.) Doua pe fata, doua pe dos In cea de-a zecea zi a Campionatelor Mondiale de tenis de masa, competitie care se desfasoara in orasul japonez Osaka, Mihaela Steff a obtinut calificarea in optimile de finala ale competitiei. Romanca a invins-o cu 21-10, 21-3, abandon, pe Geng Lijuan, o sportiva de origine chineza care concureaza pentru Canada. De asemenea, in intrecerea masculina, Adrian Crisan s-a calificat in "saisprezecimi", invingindu-l in trei seturi, 21-19, 24-22, 22-20, pe brazilianul Thiago Monteiro. In schimb, Otilia Badescu a parasit competitia, fiind invinsa in "saisprezecimi" de chinezoaica Li Nan, cap de serie numarul 9, in cinci seturi: 19-21, 16-21, 21-14, 21-16, 21-17. Cele doua reprezentante ale Romaniei (Steff/Badescu) au ratat sansa de a intra in cele mai bune opt echipe de dublu din lume, fiind invinse in "optimi" de perechea croata Boros/Aganovic cu 14-21, 21-15, 21-15.(H.H.) Gol cu mina de la 81 de metri! Scott Ramshaw, un portar de fotbal in virsta de 15 ani, a reusit un gol care va intra in istoria sportului-rege. Degajarea sa, cu mina, din propriul careu, ajutata de un vint puternic, a facut ca balonul sa ajunga direct in plasa portii adverse. Distanta, calculata ulterior, a fost de 81 de metri! Faza insolita s-a produs in timpul partidei The Globe - Frinzington White Star, partida contind pentru una dintre nenumaratele ligi ale pub-urilor din Marea Britanie. Arbitrul intilnirii, contrariat de faza respectiva, a avut un moment de ezitare, insa a validat reusita portarului de la formatia-gazda. Federatia engleza a trebuit sa recunoasca valabilitatea golului, considerind ca nu este nici o neregula in reusita goalkeeper-ului. (D.N.) Vialli, subalternul lui Elton John Gianluca Vialli, fosta vedeta a fotbalului italian, a fost numit ieri antrenor al echipei Watford, din Division One (liga secunda engleza). Vialli fusese concediat in urma cu opt luni, pe 12 septembrie 2000, de la Chelsea Londra, formatie unde i-a fost coechipier si antrenor romanului Dan Petrescu. "Contele" a semnat cu Watford, club dintr-o suburbie situata in nord-vestul Londrei - patronat de Sir Elton John, celebrul solist britanic pop-rock -, un contract pentru urmatoarele trei sezoane. El l-a inlocuit astfel pe Graham Taylor, fost selectioner al Angliei, tehnician care si-a anuntat retragerea la sfirsitul acestui campionat. In prezent, Watford ocupa locul 11 in clasament, iar Elton John spera ca "Luca va construi ceva maret aici. Sint fericit ca a semnat pentru noi". Vialli, la rindul sau, a declarat ca "ma simt flatat si surprins de interesul aratat pentru mine. Cind a trebuit sa parasesc clubul Chelsea, ma simteam foarte obosit. Intre timp am reflectat, m-am perfectionat, m-am odihnit. Acum sint bucuros ca ma pot apuca din nou de munca". MARGARIT BANUTA Flash Moldo face echipa cu Andre FC Nantes, echipa la care este legitimat si romanul Viorel Moldovan, l-a achizitionat ieri pe atacantul Pierre-Yves Andre, ultima oara la Bastia. In virsta de 26 de ani, Andre a refuzat oferta venita de la echipa scotiana Glasgow Rangers si a semnat un contract pe cinci ani cu gruparea "canarilor". Cu doar doua etape inainte de finalul campionatului din Hexagon, Nantes are patru puncte avans fata de cea de-a doua clasata. Presedintele Kleber Bobin a anuntat ca prin aducerea lui Andre, care a marcat opt goluri in aceasta stagiune, spera sa intareasca echipa in vederea participarii in Liga Campionilor. (D.C.) Cirlige pretioase Revistele "Pescar modern", "Mustad" si "Arrow International" au anuntat acordarea trofeelor cuvenite pescarilor clasati pe primele pozitii in ierarhia recordurilor. Astfel, trofeul "Cirligul de aur" i-a revenit pitesteanului Gheorghe Dinuta, gratie unei capturi de senzatie: o stiuca de 14,1 kg. "Cirligul de argint" i-a revenit lui Ionel Neamtu din Medias (cteno 27 kg.), iar "Cirligul de bronz", lui Liviu Ignatescu din Ighisul Nou (somn 57 kg.). O mentiune speciala i s-a acordat lui Dragos Szabo din Alexandria, pentru un crap de 9,5 kg. Expo Senna Familia pilotului brazilian Ayrton Senna a deschis marti in orasul Sao Paolo o expozitie cu peste 200 de obiecte apartinind triplului campion mondial la Formula 1, decedat pe circuitul de la Imola, in anul 1994. Acest eveniment a coincis cu implinirea a sapte ani de la moartea lui, Senna fiind considerat unul dintre cei mai mari sportivi pe care i-a dat Brazilia. (D.N.) Dupa ce ii infiereaza pe presedinti, secretarul general acuza Kassai: "Principalii vinovati de blaturi sint jucatorii" Presiunile exercitate de anumiti conducatori ai gruparilor din prima divizie a fotbalului romanesc in vederea schimbarii sistemului competitional l-au iritat pe Adalbert Kassai, secretarul general al Federatiei Romane de Fotbal. Inaltul oficial federal i-a infierat ieri pe conducatorii care doresc revenirea la un campionat cu 18 echipe, spunind despre acestia ca sint niste afaceristi care s-au bagat in fotbal pentru imagine, nu pentru a ajuta fotbalul romanesc. "Cel mai frumos si mai disputat campionat" "Niciodata nu a existat un campionat atit de disputat si de frumos ca acesta! Cu sapte etape inainte de finalul competitiei, nu se cunoaste care va fi echipa cistigatoare a titlului si nici cine va retrograda. Ce poate fi mai frumos decit acest lucru? Domnii care conduc cluburile din Divizia A nu vor sa accepe competitia. Ei erau obisnuiti cu meciurile lejere, cind campioana era stabilita cu mult inainte de sfirsitul sezonului, iar pentru retrogradare erau alese, inca de la finalul turului, doua formatii, urmind ca a treia sa fie "scoasa din palarie" in functie de anumite interese. Acum nu mai este asa. Patronii - ca ei sint cei care conduc cu adevarat, si nu presedintii de forma - nu mai au timp sa-si faca obisnuitele calcule. Au disparut "prieteniile", reciprocitatile. Au ajuns sa se sfisie intre ei ca sacalii pentru un punct", a explicat Kassai, precizind faptul ca dorinta "afaceristilor" nu va avea cistig de cauza, "deoarece sistemul competitional a fost stabilit in Adunarea Generala". "Ce sanse pot avea? Trebuie sa ne gindim la faptul ca ei sint numai citiva, 10-12, dar in Adunarea Generala sint citeva sute de membri cu drept de vot". Inainte se gresea la comanda Adalbert Kassai a laudat nu numai incrincenarea cu care s-au disputat cele mai multe partide din Divizia A, ci si calitatea arbitrajului. "De la inceputul campionatului si pina acum, dupa 22 de etape, arbitrajele au fost mult mai bune decit in anii precedenti, cind se mai gresea si la comanda". Erorile pe care le-au facut "cavalerii" in acest sezon al primei divizii sint socotite de secretarul general al FRF drept "greseli nefortate, umane". "Nu a fost nimic intentionat si, in ciuda acestor argumente, pedepsele au fost foarte dure. Am discutat cu numerosi arbitri si mi-am dat seama ca nici unul dintre ei nu doreste sa "calce pe bec" intentionat, pentru un interes de moment. Sanctiunea poate insemna sfirsitul. Ei au inteles acest lucru", a mai spus Kassai. Al doilea om al forului din Bulevardul Poligrafiei a remarcat ca unele greseli ale arbitrilor au fost inventate de citiva conducatori. "Acestia exercita o mare presiune asupra arbitrilor, asa cum s-au invatat. In acest campionat au fost insa de multe ori refuzati si au cautat prin orice mijloace, inclusiv prin mass-media, sa se razbune. Intotdeauna conducatorii spun ca au pierdut puncte din cauza arbitrajului. Este "balada" lor favorita. Astfel incearca sa acopere neputinta propriei echipe. De asta am ajuns sa ne facem de ris in competitiile europene. Avem pretentii in campionat, ne credem cei mai tari, iar cind scoatem capul peste granita ne bate Pobeda Prilep sau Skonto Riga. Atunci, care este adevarata valoare? Ce vina mai are atunci arbitrajul sau sistemul competitional?", a rabufnit Kassai. "N-au disparut aranjamentele" Dupa ce si-a varsat naduful pe conducatori, federalul a amintit despre faptul ca asa-zisele "blaturi" nu mai sint la ordinea zilei. "Nu spune nimeni ca au disparut definitiv partidele aranjate. Aceste lucruri se intimpla peste tot in lume. Un meci pe sezon poate fi socotit "strategic", hai, maximum doua. Dar de aceste lucruri nu sint de vina conducatorii. Principalii vinovati de aparitia blaturilor sint jucatorii. Ei sint adevaratii profitori ai acestor aranjamente. Se cistiga mai multi bani in urma unor partide ale caror rezultate se cunosc cu o saptamina inainte. Este si mai usor pentru fotbalisti. Daca jucatorii ar fi profesionisti adevarati, nu ar accepta aceste manevre, chiar daca ele le-ar fi impuse. Ambitia ar trebui sa primeze in joc si apoi ar trebui sa se gindeasca la prime si alte surse de imbogatire", a mai spus Adalbert Kassai. LAURENTIU CIORNEI Prodan, pelerin in Tara Sfinta Liderul detasat al campionatului israelian de fotbal, Maccabi Haifa, il are in vizor pe internationalul roman Daniel Prodan. Jucatorul de la Rocar figureaza pe o lista continind numele a 12 fotbalisti cu care viitoarea campioana doreste sa se intareasca pentru a trece peste tururile preliminare ale Ligii Campionilor. In cazul in care Didi va corespunde cerintelor, clubul israelian ar putea oferi pina la 1.000.000 de dolari pentru a-si asigura serviciile lui Prodan. Astfel, din vara, internationalul ar putea sa se intilneasca pe gazon cu Alin Minteuan (Hapoel Haifa) si cu Viorel Tanase (Maccabi Netanya), ultimul fiind autorul unicului gol al partidei cistigate de echipa sa, in fata formatiei Bnei Yehuda Tel Aviv. (H.H.) Sezon ratat pentru Bogdan Lobont Internationalul roman Bogdan Lobont, accidentat grav in urma cu trei luni, a ratat acest sezon, revenirea goalkeeper-ului in rindurile formatiei Ajax Amsterdam fiind asteptata abia in campionatul viitor. Medicii care au comparat la vremea respectiva accidentarea la umar a tinarului portar cu o rupere a ligamentelor incrucisate de la genunchi sint insa uimiti de rapiditatea recuperarii. "Bogdan isi continua convalescenta, dar face progrese incredibile", ne-a spus Ed de Vink, fizioterapeutul "lancierilor", cel care il are in grija pe Lobont. Chiar daca la inceput a fost putin dezamagit de faptul ca antrenorul principal al Ajaxului, Co Adriaanse, nu s-a interesat niciodata personal de situatia sa, romanul a inteles pina la urma si acest aspect. "In fiecare zi, la sedinta conducerii tehnice, Co Adriaanse este pus la curent cu situatia fiecarui jucator", povestea ieri Lobont. "Asa s-a intimplat si cu Ole Tobiasen sau Ferdi Vierklau, care, saracii, sint accidentati de mai bine de un an". Cristian Chivu a revenit de citeva zile la antrenamentele conduse de Co Adriaanse si John van't Schip, fiind sigura prezenta sa, etapa viitoare, in prima garnitura a Ajaxului. ADI DOBRE "Dinamo a renuntat la lupta pentru titlu" Orlando magic Petrolul Ploiesti a decis, se pare, liderul acestei editii de campionat, invingind ieri dupa-amiaza, in prologul etapei a 23-a a Diviziei A, pe Dinamo, principala urmaritoare a Stelei. Partida s-a jucat pe teren, infruntarea dintre "lupii galbeni" si "ciinii rosii" avind un ritm sustinut si fiind pigmentata cu numeroase faze de poarta. Atacantul Orlando a fost "vioara intii" a Petrolului, care a atacat in valuri buturile lui Prunea, in vreme ce Dinamo a evoluat jalnic, neridicindu-se la nivelul partenerei de intrecere. "Mihalcea mi-a rupt mina" Dinamo a venit in "Republica" insotita de 13 bodyguarzi, care au luat loc in spatele bancii de rezerve a oaspetilor Ploiesteanul Daniel Costescu a suferit in minutul 39, la trei minute dupa ce a marcat al doilea gol al gazarilor, o fractura la mina stinga, accidentarea necesitind inlocuirea sa. "Mihalcea mi-a rupt mina", a scrisnit, printre dinti, "virful" Petrolului, in timp ce parasea terenul. El a vrut sa se urce intr-o Salvare pentru a merge la spital, insa a renuntat, intrucit, prins de ritmul sustinut al meciului, soferul masinii se afla in alta parte decit la volan Ultimele miscari de incalzire, inainte de meci, au fost insotite de acordurile melodiei "Vine o zi", cintec dedicat de trupa "Holograf" lui Catalin Hildan "Asta e Ploiestiul, patria noastra, si ne p.... pe Capitala voastra", a scandat galeria prahoveana Dupa ce a marcat, atacantul dinamovist Marius Niculae s-a indreptat spre peluza in care erau postati suporterii gazdelor, aratind maioul aflat sub tricoul de joc si pe care era imortalizat impreuna cu Hildan. Fanii gazarilor au raspuns neortodox acestui gest, injurindu-l pe fotbalist, insa acesta n-a ramas dator, aratindu-le degetul mijlociu si batindu-le obrazul. "Ne roaga Steaua sa luam campionatul si noi nu sintem in stare!" In pauza, Cristi Borcea, directorul executiv al "ciinilor rosii", ii dadea indicatii tactice "secundului" Cornel Talnar! De altfel, la conferinta de presa, "Tintarul" a anuntat: "Din acest moment, Dinamo a renuntat la lupta pentru titlu. Echipa a avut o prestatie care nu face cinste clubului". El a spus ca impotriva jucatorilor vor fi luate masuri drastice Dupa al treilea gol al prahovenilor, Nicolae Badea a plecat ca din pusca de la tribuna oficiala. La doar citeva minute dupa fluierul final, presedintele de la FC Dinamo l-a sunat pe Cristi Borcea, cu care a purtat o lunga discutie. La finalul convorbirii, Borcea a exclamat: "Ne roaga Steaua sa luam campionatul, iar noi nu sintem in stare!" Lupescu: "Nu se intimpla nimic cu Dinamo. Sint aceleasi probleme din tur, dar s-au tot acoperit pina acum", aluzie la tehnicianul Cornel Dinu. Intrebat ce le-a spus Procuroru' dupa meci, "Neamtul" a precizat laconic: "Ce sa ne zica? Nimic!" Mister a parasit stadionul in tromba. El a fost condus la un Ford Mondeo care apartine directorului sportiv Constantin Danilescu Rezultatele celorlalte partide disputate aseara in etapa a 23-a a Diviziei A la fotbal nu ne-au parvenit pina la inchiderea acestei editii. MATEI UDREA ADI DOBRE PETROLUL PLOIESTI - DINAMO 3-1 (2-1) Au marcat : ORLANDO (min. 27 si 69), COSTESCU (min. 36)/ NICULAE (min. 33) Stadion : "Ilie Oana"; Spectatori : 8.000 PETROLUL : Irimia 6 - Lupsa 6, M. Rosu 6,5, Rohat 7, Fl. Pirvu 6,5, Mozacu 6,5 (min. 88 Ghita) - E. Tudor 6 (min. 79 Costache), A. Savu 6, Todoran 7, Costescu 6 (min. 39 I. Anghel 6) - Orlando 7,5. Antrenor : Victor Rosca DINAMO: Prunea 5 - Kirita 4,5, Lupescu 4,5, Nastase 4 (min. 80 Mihali) - T. Petre 5 (min. 48 Onut 5), I. Badea 4 (min. 67 Opriceana 4,5), Tames 5, Dragan 5,5, Tilvan 5 - Mihalcea 5, Niculae 5. Antrenor: Cornel Dinu Arbitri: M. Dorobantu 7,5 - I. Dumitrica 7,5, P. Gheba 7,5 Lui Lucescu nu-i comanda nimeni Antrenorul Mircea Lucescu este preocupat acum doar de meciul Galatasaray-Fenerbahce, contind pentru urmatoarea etapa din campionatul de fotbal al Turciei. "Inaintea partidei ne aflam pe primul loc, cu trei puncte avans fata de Fenerbahce. Avem si varianta meciului egal", ne-a declarat ieri antrenorul. Faruk Suren, patronul Galatei, i-a propus lui Lucescu prelungirea contractului cu inca un an, insa tehnicianul nu a dat un raspuns cert. Despre revenirea la Rapid, Lucescu a spus: "Nu-mi comanda nimeni viitorul". George Copos, finantatorul Rapidului, declarase ca Lucescu trebuie sa revina sub Podul Grant, mai ales ca acesta are contract pina-n 2002 cu gruparea "alb-visinie". "Cind o plati si Copos la standarde occidentale... Cit despre contractul pina in 2002, acesta a cam expirat. Nu e vorba de nimic semnat". "Il Luce" se considera in continuare adeptul sistemului competitional cu 18 echipe in Divizia A din Romania: "Eu am spus ca s-a facut o mare greseala atunci cind s-a redus numarul de echipe din prima liga. Am spus-o de multe ori, insa nimeni nu m-a ascultat".(D.C.) "Vreau stabilitate", spune "Briliantul" Mutu s-a saturat de echipe mici Fotbalistul roman Adrian Mutu intentioneaza sa paraseasca, la finalul sezonului, echipa italiana de fotbal Verona, in eventualitatea in care aceasta va retrograda in Serie B. In etapa a 29-a din Serie A, echipa din orasul indragostitilor, ocupanta penultimei pozitii in campionat, va intilni duminica, pe teren propriu, formatia AC Fiorentina, iar in cazul unei infringeri are sanse reduse de a se salva: "Daca Verona retrogradeaza, n-am nici un gind sa joc in Serie B. Etapa trecuta am pierdut cu 1-0 meciul cu AC Milan (n.r. - meci in care Mutu a jucat pina in minutul 51). Daca nu cistigam in partida cu Fiorentina, chiar ca nu mai scapam de retrogradare". "Briliantul" crede ca este defavorizat deoarece joaca la o echipa mica. "Experienta traita la Verona imi va folosi, insa nu pot evolua toata cariera la echipe mici. Vreau stabilitate, iar la echipe fara un nume mare, care se lupta mereu pentru retrogradare, nu poti gasi asa ceva. Lumea asteapta mult de la mine, insa nu pot marca mereu cite doua goluri pe meci, ca in jocul cu Lazio. Totusi, sa nu se uite ca am dat in acest sezon cinci goluri, la fel ca si Bierhoff de la AC Milan, echipa care se afla pe locul 5", a adaugat fotbalistul. Mutu considera ca partida amicala dintre nationalele Romaniei si Slovaciei merita o soarta mai buna: "Cind am jucat la Constanta, stadionul gemea de lume, insa la Ploiesti a fost ceva de groaza. Parca n-ar fi jucat echipa nationala. Am fost fluierati tot meciul. Daca partida s-ar fi jucat la Pitesti, nu ca este orasul meu natal, stadionul ar fi fost arhiplin. In plus, terenul de joc este unul foarte bun". DANIEL CONTESCU Romano-maghiarul Miriuta isi lauda mostenitorul "Marco e mare rau!" Vasile Miriuta, internationalul maghiar de origine romana care evolueaza la formatia germana de prima liga Energie Cottbus, a intrat deja in febra emotiilor pricinuite de apropiata partida Romania - Ungaria. Programat la 2 iunie, pe stadionul "Steaua", jocul cu nationala noastra reprezinta pentru Vasile Miriuta un adevarat examen. Nebagat in seama de diriguitorii fotbalului din tara sa, Vasile a fost selectionat de Bicskei Bertalan in nationala Ungariei. Intre doua antrenamente ale echipei sale de club, Miriuta accepta cu placere sa discute atit despre fotbalul romanesc, cit si despre cel german. Internationalul maghiar spera sa contribuie la salvarea echipei din Cottbus de la retrogradare. "Ar fi pacat sa nu ne salvam", este de parere Vasile. "Sintem la primul an in prima liga, lumea ne iubeste. Ne chinuim sa facem ceva frumos aici. Cu ajutorul lui Dumnezeu, poate scapam". Bolnav de gripa, el a lipsit de la ultimul amical al Ungariei, dar spera sa nu fie la fel de ghinionist si peste o luna. "Ungaria are o echipa tinara, cu un joc in continua crestere, in timp ce formatia Romaniei, chiar daca a pierdut citiva dintre cei mai buni jucatori, ramine una cu experienta", spune Vasile. "Nu pot spune ca una este mai buna decit cealalta. Diferenta se va face pe teren, in iunie. Mie imi va fi foarte greu, dar asta-i viata". Coechipier la Energie cu ungurii Sebok si Matthyas, capitanul de la Energie Cottbus este nedespartit de Laurentiu Reghecampf. "Avem casele la foarte mica distanta unul de celalalt", spune Miriuta. El locuieste impreuna cu Nicoleta, sotia lui, si Marco, baiatul lor in virsta de opt ani si jumatate. "E clasa a doua si joaca fotbal la o grupa de copii de la Energie", povesteste Vasile despre Miriuta-junior. "E mare rau! Cred ca-mi seamana. Sa vedem daca o sa ajunga fotbalist. Important este ca face ceva intr-un cadru organizat si, pe deasupra, ii si place". ADI DOBRE Federatia Romana de Box, fara presedinte Mihai Leu, singurul campion mondial la profesionism din istoria pugilatului romanesc, a demisionat ieri dupa-amiaza din functia de presedinte al Federatiei Romane de Box. "Viata mea n-a fost si nici nu va fi facuta din scandaluri", si-a argumentat Leu decizia, aluzie la compromisurile pe care a fost silit sa le faca fata de fratii Simion. LAURENTIU CIORNEI [33][pl.dll?rid=expresro] 