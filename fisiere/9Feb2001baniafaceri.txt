 Controlat de i-au mers fulgii, Hotelul Lebada a pierdut o stea Hotelul din cadrul complexului turistic Lebada din Bucuresti a fost declasificat de la 4 stele la 3 stele si restaurantul a fost trecut de la categoria lux la categoria I, in urma unor nereguli depistate de o echipa a Departamentului de Control al Ministerului Turismului. Potrivit inspectorilor MT, majoritatea camerelor din hotelul Lebada nu sint zugravite, peretii sint patati, cu tencuiala fisurata sau cazuta, iar mocheta este uzata. Desi potrivit criteriilor de clasificare (4 stele) hotelul ar trebui sa ofere minimum 18 servicii suplimentare, la Lebada se ofera doar cinci asemenea servicii, iar "functiile" de bagajist si curier sint indeplinite, partial, de portarii-usieri. Spatiile de cazare si toaletele nu au dotari si echipamente corespunzatoare, iar grupul sanitar destinat personalului nu este diferentiat pe sexe si se afla intr-o stare jalnica. In plus, certificatele de clasificare ale unitatilor din componenta hotelului au expirat la 31 decembrie 2000, iar directorii de restaurant nu detin brevete de turism, asa cum prevede legislatia in vigoare. In urma controlului, inspectorii MT au aplicat amenzi contraventionale in valoare de 15 milioane de lei si au retras brevetele de turism directorului complexului, Octavian Canteri, si directorului hotelului, Ioan Capilnean. Directorul de restaurant si cel de receptie au fost amendati contraventional cu cite 800.000 de lei pentru nerespecatrae criteriilor care au stat la baza clasificarii complexului turistic. NICOLETA BURTAN Petrolul si euro pot ajuta economia romaneasca Economia romaneasca ar putea beneficia de conjunctura economica favorabila din intreg spatiul european, dar evolutia sa depinde de schimbarile politice recente, arata ultimul studiu al Agentiei de rating Moody's. "Schimbarile politice ramin un ingredient important in compozitia politicilor economice", observa analistii agentiei, avertizind ca "asupra Romaniei atirna un semn de intrebare dupa recentele alegeri legislative". Consolidarea monedei euro si ieftinirea petrolului ar putea influenta favorabil economiile tarilor din centrul si estul Europei. Romania va beneficia de aceasta conjunctura, care va influenta performantele economice, nivelul inflatiei si soldul balantei comerciale, arata analiza agentiei de rating. LIDIA MOISE Noi pirtii cu zapada artificiala la Predeal Ministerul Turismului a lansat un proiect care urmareste reabilitarea pirtiilor de schi existente, precum si amenjarea de noi pirtii dotate cu instalatii performante de zapada artificiala pe o suprafata de 15 km, in zona Azuga-Predeal. Proiectul va beneficia de o finantare de 4 miliarde lei, asigurata de Primaria orasului Predeal si de fonduri nerambursabile Phare in valoare de un miliard de lei. Lucrarile vor incepe la primavara, cu defrisarea zonelor unde vor fi amplasate noile pirtii de schi, Primaria din Preadeal facind deja schimb de terenuri cu Romsilva in suprafata de circa 500.000 de metri patrati. NICOLETA BURTAN Pretul cafelei "da in foc" la vama Dezbaterea organizata de Uniunea Generala a Industriasilor din Romania - UGIR 1903, si patronatul din industria cafelei a avut ca tema extinderea ingrijoratoare a pietei negre a cafelei. Membrii patronatului au explicat reprezentantilor Directiei Generale a Vamilor si Ministerului Finantelor ca principalele cauze ale evaziunii fiscale in domeniul cafelei sint fiscalitatea excesiva, legislatia confuza si arbitrara, incapacitatea organelor de control de a aplica legislatia existenta. Potrivit industriasilor cafelei, cele mai grave nereguli se produc in vama. Astfel, daca in ultimii doi ani pretul mondial al cafelei a scazut simtitor, pentru vama romana acest fapt nu este o evidenta. In acest context, industriasii solicita ca pretul cafelei la intrarea in vama sa fie stabilit in conformitate cu baza de valori a Bursei din New York. Cu ocazia primului Salon al Cafelei din Romania - Aroma, firmele Alka Co si Elite Romania au primit Marca de Aur si Ordinul de Excelenta in industria cafelei, acordate de UGIR 1903, iar Nestle Romania a primit premiul pentru traditie in industria cafelei si SC Cofee Land Inc., premiul pentru originalitate. GABRIELA TINTEANU Privatizarea cere sacrificii: Statul mai recapitalizeaza o data Banca Agricola Comisia de buget-finante a Camerei Deputatilor a aprobat, joi, prin Ordonanta 210/2000, recapitalizarea Bancii Agricole prin emiterea de titluri de stat in valoare de 3.944 miliarde de lei in vederea privatizarii acestei banci. Presedintele Bancii Agricole, Eugen Radulescu, a prezentat membrilor comisiei solutiile pe care le are banca in acest moment: 1) recapitalizarea pina la nivel zero, urmata de vinzarea bancii, cu un cont de 170 milioane dolari, 2) lichidarea ei, costurile ridicindu-se la 260 milioane dolari sau 3) recapitalizarea si pastrarea in proprietatea publica. Titlurile de stat vor avea scadenta la 30 de luni de la data emisiunii. Aceste titluri vor fi renegociabile pina la data semnarii contractului de privatizare a Bancii Agricole si vor fi utilizate, prin vinzare catre BNR, numai pentru rambursarea creditelor speciale acordate de aceasta Bancii Agricole si a dobinzilor aferente. Diferenta va putea fi utilizata pentru acoperirea eventualelor retrageri ale depunerilor clientelei facute dupa emiterea titlurilor de stat si pina la privatizare. Banca Agricola va transfera in domeniul public si in administratia Regiei Autonome Administratia Patrimoniului Protocolului de Stat cladiri in limita unui plafon de 730 de miliarde de lei. Viceguvernatorul BNR Cristian Popa a afirmat ca, desi a mai avut loc o recapitalizare, in 1997, Banca Agricola nu a reusit sa recupereze din creditele de 3.500 de miliarde de lei decit aproape 600 de miliarde de lei si ca aceasta a facut investitii substantiale in active fixe, ceea ce a dus la capital negativ si pierderi operationale. GABRIELA TINTEANU Prime de un milion pentru fiecare hectar cultivat Producatorii agricoli vor primi, in acest an, prime de cite un milion de lei pentru fiecare hectar de teren agricol pe care l-au cultivat, a decis, ieri, guvernul. Banii vor putea fi ridicati in numerar de la sucursalele si agentiile CEC din toata tara, pe baza unei cereri scrise si a unui proces-verbal de constatare si receptie a acestor suprafete intocmit de un specialist al centrului agricol din zona sau de la oficiul judetean de consultanta agricola. Daca specialistul desemnat refuza sa intocmeasca procesul-verbal sau il intocmeste atestind o situatie falsa, el risca o amenda de 15-25 milioane lei sau pedeapsa penala. Actul normativ adoptat ieri prevede acordarea unui sprijin direct in suma totala de 100 miliarde lei si pentru societatea "Tractorul" Brasov. Efortul bugetar pentru acordarea acestor prime se ridica la .000 miliarde lei. OANA PATRAULESCU Guvernul a reesalonat datoriile SNTR Departamentul de Control al Guvernului, politia si serviciile secrete vor ancheta, din dispozitia primului-ministru, fraudele constatate la Societatea Nationala Tutunul Romanesc (SNTR), urmind sa-i prezinte premierului un raport in acest sens. Executivul a decis, in sedinta de ieri, instituirea supravegherii speciale a Ministerului Agriculturii asupra SNTR, inghetarea salariilor si a investitiilor in SNTR si includerea societatii in mecanismul general de supraveghere a marilor datornici. Saptamina viitoare, ministrul agriculturii va prezenta, in sedinta de guvern, planul de restructutare a societatii. In ceea ce priveste datoriile SNTR, in suma totala de 2.369 miliarde lei, guvernul a aprobat reesalonarea acestora la plata pina in anul 2005, cu o perioada de gratie de sase luni, cu conditia ca societatea sa-si achite la termen, de acum incolo, toate obligatiile catre bugetul de stat. Din totalul datoriilor SNTR, 273,4 miliarde lei reprezinta TVA (plus majorari de 54,5 miliarde lei), 101,4 miliarde lei - varsaminte din profitul net (plus 132,7 miliarde lei - majorari de intirziere), 44,4 miliarde lei - impozit pe profit (plus 85,1 miliarde lei - majorari de intirziere) si 1,108 miliarde lei - accize neplatite (plus 569,5 miliarde lei - majorari de intirziere). In prezent, SNTR are de achitat contravaloarea tutunului achizitionat de la 52.000 de familii cultivatoare din toata tara, cele mai mari datorii totale inregistrindu-se la nivelul fabricilor de tigarete din Sfintu Gheorghe (peste 165 miliarde lei), Timisoara (peste 85 miliarde lei) si Tirgu Jiu (peste 82 miliarde lei). In cazul in care nici dupa acordarea inlesnirilor la plata SNTR nu-si va respecta termenele de plata si conditiile impuse prin ordonanta adoptata ieri, statul va trece la executarea silita a societatii. OANA PATRAULESCU [19][pl.dll?rid=expresro] 