 Aventuri in "Dosarele X": Propunere scandaloasa pentru Mulder O tinara admiratoare a actorului David Duchovny, simpaticul agent Mulder din serialul "Dosarele X", si-a intilnit idolul pe strada si, dorind sa profite cit mai mult de aceasta intimplare, l-a interpelat, explicindu-i ca ar vrea sa-i puna miinile pe fund."Mi-am dorit intotdeauna sa fac asta", a spus tinara, incercind sa fie cit mai convingatoare. Impresionat de insolita cerere, David a replicat, zimbitor, ca nu are nimic impotriva, dar ca trebuie, in prealabil, sa ceara permisiunea sotiei lui, aflata, intimplator, in apropiere. "Mulder" a disparut apoi pret de citeva momente dupa coltul unei cladiri, unde a discutat problema cu "jumatatea sa", actrita Tea Leoni, dupa care a revenit amuzat, anuntind ca a primit "unda verde". "Totul e in regula, dar sa nu dureze mult!", se pare ca a spus David, intorcindu-se cu spatele. Doamna si-a indeplinit dorinta, dupa care a disparut, fericita, in multime. Ultima serie cu Gillian! Actrita Gillian Anderson, misterioasa agenta Scully, a hotarit sa renunte la faimoasele "Dosare X" in favoarea mai vechii sale pasiuni: teatrul. Gillian a declarat recent ca aceasta ultima serie "Dosarele X", turnata recent in Statele Unite, va fi, pentru ea, si ultima, dupa aceea urmind sa apara pe scena teatrului West End, din Londra. Fara a da mai multe detalii, actrita a precizat ca va putea fi vazuta pe aceasta scena incepind din vara viitoare si ca a luat aceasta decizie in primul rind pentru a-si urma un mai vechi ideal, si apoi in speranta ca, astfel, va avea mai mult timp pentru Piper, fiica ei in virsta de numai 6 ani. Gillian (32 de ani) o intruchipeaza pe agenta Dana Scully inca din anul 1993, confundindu-se, in mintea multora, cu acest personaj. DIANA EVANTIA BARCA Americancele sufera de "sindromul ally McBeal" Tinerele din Statele Unite sufera de "sindromul Ally McBeal", fiind din ce in ce mai nevrotice, anxioase si dependente de munca, releva un studiu, efectuat de compania Tea Council, pe un esantion de 500 de femei. Potrivit sursei citate, tinerele care opteaza pentru o cariera de succes urmaresc aproape fidel stilul de viata al ciudatei Ally, simpaticul personaj din film, ocupindu-si mai tot timpul cu munca. Durata medie petrecuta la birou este de 11 ore, ceea ce inseamna ca le ramine prea putin timp pentru prieteni sau familie. Tipul de viata strict dependent de munca este specific persoanelor nesigure si anxioase. Femeile cu virste intre 25 si 30 de ani prefera sa se afunde in hirtoage, dosare si studii, si trudesc aproape fara intrerupere, de dimineata pina seara. Sociologii sustin ca femeile de genul acesta fac rareori pauze de relaxare mai lungi de o ora, maninca pe fuga si leaga greu prietenii. Psihologii sustin ca acest stil este, in ultima instanta, pagubos, deoarece pe masura ce se acumuleaza stresul, randamentul scade, ajungind la minimum. DIANA EVANTIA BARCA Fetita romanca, violata de americanul care o adoptase Un fost politist din localitatea americana Richfield Village, statul Ohio, a fost condamnat vineri la trei ani de inchisoare, acuzat ca a abuzat sexual de fiica sa in virsta de 14 ani, adoptata dintr-un orfelinat din Romania, relateaza cotidianul "Dayton Daily News". Thomas Ganley, in virsta de 52 de ani, a pledat vinovat la proces, urmind sa fie inscris pe lista agresorilor sexuali de pe teritoriul SUA dupa executarea pedepsei. Thomas si Christine Ganley au adoptat fetita, al carei nume nu a fost dezvaluit, in urma cu un an si jumatate, ei mai avind alti cinci copii, dintre care doi de asemenea infiati. Adolescenta este in prezent in custodia serviciului pentru protectia minorilor din comitatul Portage, statul Ohio. Potrivit unor surse ale politiei, un trecator l-a surprins pe Thomas Ganley molestindu-si fiica adoptiva in luna aprilie, intr-o cladire situata pe un santier din localitatea Richfield Village, unde acesta era angajat in cadrul personalului de intretinere. ( L.C. ) Transnistria vrea sa intre in Federatia Rusa Presedintele Sovietului Suprem de la Tiraspol sustine prezenta trupelor rusesti pe malul Nistrului Transnistria vrea sa devina parte componenta a Federatiei Ruse, a declarat presedintele Sovietului Suprem (parlament) de la Tiraspol, Grigori Maracuta, intr-un interviu acordat cotidianului rusesc "Vremia Novosti". El a precizat ca, in contextul in care Duma de Stat a Rusiei dezbate in prezent proiectul de lege referitor la procedura de admitere a unor noi subiecti in Federatia Rusa, autoritatile transnistrene au adresat deja o cerere in acest sens deputatilor rusi. Oficialul transnistrean s-a vazut silit sa recunoasca insa ca "Transnistria nu este foarte dorita de Moscova". Totodata, Maracuta acuza puterea de la Chisinau de nerespectarea acordurilor bilaterale si de sabotarea intereselor transnistrenilor. Potrivit liderului tiraspolean, autoritatile moldovene au trimis cereri organizatiilor internationale, in care acestea sint rugate sa nu ia contact cu transnistrenii. In plus, moldovenii, in colaborare cu unele cercuri din Rusia, au blocat accesul marfurilor transnistrene in federatie, granicerii fiind instruiti sa gaseasca motive pentru a le opri la vama". Referindu-se la prezenta trupelor rusesti pe teritoriul de peste Nistru, Maracuta a afirmat ca prezenta acestora este necesara pentru pastrarea securitatii. "Daca in 1992, in timpul conflictului armat cu Moldova, in Transnistria nu ar fi venit Armata a 14-a, aici ar fi intrat militari romani (se pregatea acest lucru, toata lumea stie) si, desigur, aici ar fi ramas", a declarat liderul legislativului de la Tiraspol. CAMELIA MUNTEAN 16 romani, traficanti de femei, prinsi in Italia Femeile ajungeau la Venetia ascunse in peretii vagoanelor de tren 16 romani au fost arestati duminica in diferite localitati din Italia, ei fiind invinuiti de a fi infiintat o retea de traficanti de carne vie, care a adus clandestin in aceasta tara tinere fete din Europa de Est. Politia a descoperit ca femeile au fost sechestrate, violate, batute, apoi obligate sa se prostitueze sub amenintarea de a plati cu viata daca refuza. Intre acestea erau si minore, intre care una de 15 ani, care fusese obligata cu citeva zile in urma sa faca un avort. Potrivit informatiilor difuzate de anchetatori, fetele erau imbarcate in trenuri cu ruta directa Bucuresti-Venetia, ascunse in spatiile goale dintre peretii vagoanelor. Reteaua era extinsa in regiunea Lombardia, in orasele Milano, Brescia, Mantova, dar si la Padova, Treviso, Parma si Bologna. Autoritatile au inchis doua hoteluri, la Milano si Bologna, unde femeile se prostituau. Pe linga romani, din retea faceau parte si sase cetateni italieni care au fost, de asemenea, arestati. Politia italiana si Interpolul se afla in cautarea a inca patru infractori care fac parte din aceeasi banda. PAOLO GIANFELICI, Roma Putin si Chirac si-au spus Povesti pescaresti cu Europa unita "de la Atlantic la Urali" Presedintele francez Jacques Chirac, aflat intr-o vizita de trei zile in Rusia, a facut duminica, impreuna cu omologul sau rus, Vladimir Putin, o partida de pescuit la o crescatorie de pastravi, situata in apropiere de Sankt-Petersburg. In timp ce stateau pe malul apei, cei doi nu au stat de povesti pescaresti, ci au analizat diverse teme de mare interes pentru Europa, liderul rus afirmind ca tara sa si Uniunea Europeana trebuie sa coopereze pentru crearea unui spatiu economic comun, "de la Atlantic la Urali". "Vom lucra pentru crearea progresiva a unui spatiu economic comun", a afirmat liderul de la Kremlin. Putin a mai adaugat ca "aceasta idee ii apartine lui de Gaulle, care vorbea despre crearea unei Europe de la Atlantic la Ural. Speram ca si Franta va face parte din ea". Dupa partida de pescuit, cei doi sefi de stat au luat dejunul la un restaurant cu specific pescaresc. CAMELIA MUNTEAN Japonezii lanseaza robotul personal PINO, prietenul electronic Amicul artificial e un scump: el costa 64.350 de dolari Robotul PINO are urechi cenusii, un nas lung metalic, merge cu dificultate si nu poate vorbi, insa a fost deja popularizat intr-un videoclip, marcind nasterea unei noi generatii de roboti de companie. Compania japoneza ZMP Inc l-a prezentat ieri publicului pe simpaticul robot umanoid, sperind ca PINO sa devina in scurt timp o prezenta obisnuita in casele oamenilor. Numele si nasul robotului a fost inspirat din celebra poveste pentru copii Pinocchio. Predecesorii sai sint robotul umanoid ASIMO, creat de compania japoneza Honda Motor Co, si AIBO, al companiei Sony Corp's. Desi PINO, care are o inaltime de 70 cm si e activat de un cip Pentium III 733 Mhz, nu poate face deocamdata prea multe lucruri, specialistii companiei ZMT spera ca aspectul sau prietenos sa creeze o premisa pentru dezvoltarea viitoarei generatii de roboti care pot interactiona cu oamenii. Compania estimeaza ca PINO va produce vinzari de circa 50 de milioane de yeni (400.000 de dolari) anul acesta, robotul fiind lansat pe piata la pretul de 8 milioane de yeni (64.350 de dolari). LIVIA CIMPOERU O mitraliera, doua mitraliere Vreti sa stiti cum se mai fac banii? Vreti sa cresteti in conturi bancare ca voinicul din poveste si sa adunati intr-un an cit altii in trei generatii? Atunci va sugeram sa preluati initiativa si sa va aruncati in viltoarea comertului cu arme. E o varianta cu succes garantat. Inainte de a face pasul aveti nevoie de citeva lamuriri de fond. Piata de armament este o piata gri, activa si foarte profitabila. Din punct de vedere al dimensiunii comerciale este relativ stabila. Daca se incheie un razboi de gherila ici, se vor gasi niste rebeli colea. Nici o pierdere. Iar legat de dotarile tehnice obisnuite ale trupelor regulate, orice general care-si iubeste cariera va avea aceeasi unica dorinta. "Tehnologie de ultima generatie" este o formula magica mereu actuala. Trebuie sa mai stiti ca tranzactiile se deruleaza pe trei niveluri: "micro" (comert en detail), mediu (comert en gros) si megacomert. O comanda "micro" poate sa insemne, de exemplu, 50 de mitraliere DSKM, in valoare de circa 157.500 dolari (sub ancheta). La nivelul "mediu", o solicitare poate viza oferte de rachete Scud (600 km raza de actiune, doua milioane de dolari bucata) sau Rodong (1.300 km - raza de actiune, sapte milioane de dolari bucata). Cind vine vorba despre megacomert, atunci avem megacontracte. In cazul Africii de Sud, un proiect de modernizare complex presupune achizitionarea a 9 avioane de lupta, 12 avioane-scoala, 30 de elicoptere, 3 submarine si patru nave de razboi. Asta da, comanda! Contravaloarea totala: 5,5 miliarde de dolari. Despre comisioane sa nu mai vorbim (sub ancheta). Deci avem cele doua elemente: o piata gri si contracte in valoare de peste 150.000 de dolari. Deja puteti trage o concluzie. E un comert in care statul are un anumit rol. Asta face ca totul sa devina semioficial. Desigur, exista si exceptii: ciubucarii entuziasti. Gasesti un depozit cu piese de arme antiaeriene ramas de prin 1940. Gasesti si niste clienti mai necajiti de prin Sri Lanka, si tirgul e gata. Daca transportul se impiedica de vama bulgara, de exemplu, inseamna ca statul a fost contra, si ciubucul s-a dus pe apa Simbetei. Ultimele precizari. Ca sa debutati, recomandarea unui conational de-al nostru (lider de piata in alt domeniu - cel al mobilei) ramine valabila: "Aveti nevoie de cunostinte si conexiuni". Daca nu le aveti, mai exista o ultima solutie. Si CIA, si MI6 si Mossad cauta amatori prin mica publicitate. Sfatul nostru: incepeti cu conexiunile. Succes! POLIANA MARDARI Sclava sexuala cu acte-n regula Femeia era pedepsita cu electrosocuri in zona genitala Americanul Kevin L. Erwin va comparea la data de 23 iulie in fata unui tribunal din Ohio, fiind acuzat de viol, rapire si agresiuni repetate contra unei femei cu care el sustine ca semnase un foarte bizar pact sexual, relateaza cotidianul "The Repository". "Ma dau de buna voie lui Kevin L. Erwin ca sclava personala si partenera pe viata. Ma oblig sa-i fiu permanent disponibila sexual, 24 de ore din 24, sapte zile pe saptamina", scrie femeia in contract, a carui incalcare s-ar fi soldat cu plata sumei de 100.000 de dolari, in rate de cite 10.000 de dolari anual. De asemenea, ea se obliga sa poarte zgarda la git si sa accepte orice fel de tatuaj pe care "stapinul" l-ar fi dorit. Erwin, in virsta de 43 de ani, este acuzat ca o tinea legata ore in sir, o musca, o ameninta cu un cutit, pe linga faptul ca a insemnat-o cu initiala sa, "K", iar pentru orice insubordonare ii administra socuri electrice organelor genitale. Victima, a carei identitate nu a fost facuta publica, avea pe corp, in clipa eliberarii sale de catre politie (11 iunie), numeroase urme de arsuri, zgirieturi si muscaturi. Acuzarea sustine ca ea nu ar fi semnat de bunavoie contractul invocat de Erwin, ci ca acesta ar fi silit-o sa iscaleasca. Cei doi s-au cunoscut pe Internet, intr-o "camera de discutii" (chat) cu teme sado-masochiste. Femeia era maritata in momentul in care s-a mutat in casa lui Erwin. Daca va fi gasit vinovat, individul risca sa fie condamnat la maximum 38 de ani inchisoare. MANUELA SERAFIM Flash Regina scorpionilor Tinara malaysiana Malena Hassan, in virsta de 24 de ani, provoaca de fiecare data fiori publicului, care o urmareste cu sufletul la gura cum, plina de calm, sta intr-o camera plina cu scorpioni veninosi, lasindu-i sa se catere nestingheriti peste corpul ei. Ea a inceput de ieri, in localitatea malaysiana Kota Baru, o demonstratie plina de riscuri, menita sa-i aduca titlul de "Regina Scorpionilor" si o consemnare in Cartea Recordurilor. Pentru aceasta, ea va locui timp de o luna in incaperea ticsita cu scorpioni, circa 2000 potrivit organizatorilor, avind posibilitatea de a parasi "camera mortii" doar 15 minute pe zi, pentru a se duce la toaleta. ( L.C. ) Iranul, putere nucleara Ministrul israelian al apararii, Binyamin Ben Elizer, afirma ca Iranul este pe punctul de a se dota cu arme nucleare, devenind astfel un pericol pentru Orientul Mijlociu. "Ceea ce se intimpla in Iran pune in pericol nu numai Israelul, dar si stabilitatea in zona", a afirmat el, subliniind ca aceasta tara "sustine terorismul in lume". Elizer a mai spus ca Iranul detine deja ogive biologice si chimice. Ministrul israelian nu a precizat in ce fel va obtine Iranul armament nuclear, dar este cunoscut faptul ca SUA au criticat vehement decizia Rusiei de a accelera lucrarile la o centrala nucleara in Iran, exprimindu-si temerea ca aceasta nu va fi utilizata doar in scopuri civile, ci si militare. ( C.M. ) Facturi trimise pe lumea cealalta O companie de electricitate din localitatea italiana Bonato Sotto are grija ca facturile sa ajunga la timp la toti clientii, chiar si la cei plecati pe lumea cealalta, carora li se lasa actele pe morminte, relateaza Ananova. Facturile sint trimise pe adresa mormintului in cazul in care compania nu poate da de urma rudelor care au apelat la serviciile firmei pentru iluminarea pe timp de noapte a respectivului loc de veci. Conducerea companiei banuieste ca unele rude dau adrese false pentru a se eschiva de la plata curentului si s-a gindit sa trimita facturile la cimitir, in speranta ca rudele venite la capatiiul decedatului le observa si, eventual, le si achita. ( L.C. ) Iguana misogina O iguana mascul, cunoscuta pentru adversiunea sa fata de femei, a scapat duminica din casa unde traieste, in Benfleet (estul Angliei), politia lansind un apel la prudenta. Fugarul, pe nume Iggy, masoara putin peste un metru lungime, are gheare ascutite si o coada lunga pe care o foloseste pentru a ataca. Trasatura caracteristica a acestei iguane este insa misoginismul, pentru ca victimele preferate sint femeile. Politia a cerut fetelor de la scoala apropiata sa caute reptila, dar sa nu se apropie de ea. ( C.M. ) Rosia bate salata la urne Alegerile locale desfasurate duminica in trei state din Mexic au stirnit mare interes, mai ales prin insolitul unora dintre personajele intrate in cursa. Cea mai pasionanta a fost disputa pentru postul de primar al orasului Jerez, statul Zacatecas, unde s-au confruntat doi milionari, unul dintre ei aruncind cu bancnote de 100 de dolari din avion in timpul campaniei electorale. Ambii candidati au emigrat in SUA cu ani in urma si au facut avere, unul din comertul cu salata, iar celalalt in urma inventarii unui dispozitiv de plantat rosii. Rezultatele partiale difuzate ieri indicau un avans net pentru "regele tomatelor", cu 42a din voturi. ( L.C. ) Ora de injurat Profesorii de la un liceu din Marea Britanie s-au hotarit sa ii invete pe elevi care este adevaratul inteles al injuraturilor, sperind ca astfel sa-i determine sa nu mai vorbeasca urit, releva Ananova. In cadrul noii discipline, predata la liceul Callington Community din Cornwall, elevii cu virste cuprinse intre 11 si 16 ani trebuie sa treaca in caiete toate injuraturile pe care le stiu, iar profesorii le explica rabdator termenii, in special cei referitori la organele sexuale. "Copiii aud destule injuraturi pe strada, fara sa fie nevoie ca profesorii sa-i invete altele noi", au declarat unii parinti indignati. Altii spun insa ca elevii au ramas surprinsi de adevarata semnificatie a unor cuvinte si au incetat sa le mai foloseasca. ( L.C. ) [25][pl.dll?rid=expresro] 