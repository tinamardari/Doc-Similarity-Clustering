 Raducioiu nu concepe sa rateze evenimentul "Il scuip in gura pe Hagi daca nu ma invita la meciul lui de retragere!" "Il scuip in gura pe Hagi daca nu ma cheama la meciul lui de retragere din echipa nationala!". Afirmatia ii apartine lui Florin Raducioiu, atacantul romn de la AS Monaco, una dintre "sagetile" lansate, sub tricolor, de stingul magic al celui mai valoros fotbalist roman din toate timpurile. Raducioiu este invitat la partida de pe 24 aprilie, insa, deocamdata, nu i-a sosit invitatia. "Am sustinut de mai multe ori ca 80 la suta din golurile mele la echipa nationala au fost marcate din pasele lui Gica. Nu de putine ori eu sint acela care am spus ca Hagi trebuie clonat", a adaugat "Marele Blond", coleg de camera la Monaco cu bunul sau prieten, italianul Marco Simone. Ex-dinamovistul doreste nespus sa joace din nou alaturi de "Rege". Saptamina viitoare, familia fotbalistului roman se va muta la Monte Carlo, intr-un apartament pus la dispozitie de clubul monegasc. DANIEL CONTESCU Music-hall care recapituleaza istoria clubului Manchester United Arsenalul mijloacelor pe care Manchester United, cel mai bogat si cel mai iubit club de fotbal din lume, le foloseste pentru a-si promova imaginea s-a diversificat. Pe 9 aprilie, la Manchester, va fi pus in scena, in premiera, un music-hall care-si propune sa recapituleze intreaga istorie a gruparii. De la tragedia aeriana a echipei din 1958, accident in care si-au pierdut viata opt jucatori, si pina la formidabilele rezultate ale prezentului. In acest spectacol, actualul manager, Sir Alex Ferguson, isi va interpreta propriul rol. In toamna, reprezentatiile se vor muta pe scena vestitului West End din Londra. In rolul principal va juca reputatul tenor Russell Watson, care va interpreta partitura legendarului Sir Matt Busby. De asemenea, Mick Hucknall, solistul vocal al formatiei pop britanice "Simply Red", un suporter infocat al "diavolilor rosii", s-a oferit sa compuna citeva dintre melodii. Popularitatea imensa de care se bucura Manchester United pe toate meridianele globului i-a determinat pe organizatori sa aduca spectacolul si in Asia. Acest lucru se va intimpla in preajma meciurilor de la turneul final al Cupei Mondiale din 2002, competitie gazduita in tandem de Coreea de Sud si Japonia. MARGARIT BANUTA DANIEL NAZARE Maricica Puica o ataca dur pe campioana olimpica: "Gabi Szabo este o idioata, o proasta, o paranoica" Atleta Violeta Beclea-Szekely, vicecampioana olimpica la 1.500 de metri, a raspuns ieri la atacurile pe care le-a declansat Gabriela Szabo. Este binecunoscut faptul ca valoroasele atlete sint de mai multa vreme intr-un razboi rece, conflictul acutizindu-se imediat dupa Jocurile Olimpice de la Sydney, cind ambele alergatoare au concurat in finala probei de 1500 de metri, Beclea obtinind argintul, iar Szabo - bronzul. Esecul inregistrat atunci de Gabi, cea mai buna atleta din lume in 1999, a fost pus si pe seama mai virstnicei sale compatrioate. Atleta blonda a dezvalui acest fapt intr-un interviu aparut in ultimul numar al revistei "Playboy", jignind-o pe Violeta. "Nu puteam cistiga la 1500 de metri fiindca Violeta nu stie sa alerge. Ea greseste foarte mult si, de fapt, in ciuda virstei, ea este cea care a invatat foarte mult de la mine. Si nu ar trebui sa-i fie rusine sa recunoasca acest lucru. Ea alearga, taca-taca, si Dumnezeu stie ce s-o intimpla pe ultima suta", a declarat campioana olimpica de la 5.000 de metri. Beclea: "Invata oul pe gaina?" Revenita in tara acum cu doua zile, Violeta Beclea-Szekely a contraatacat dur. "Provocarile sale, care au inceput in 1998, au intrecut orice limita. Eu nu am dorit sa raspund pina acum pentru ca ma consider o femeie echilibrata. Cred ca a avut dreptate cind a recunoscut ca banii schimba pe oricine. Pe ea, banii au facut-o de nerecunoscut. Nu stiu ce urmareste, a inceput sa atace pe toata lumea. A spus ca toti performerii din trecut au folosit substante dopante. Nu-i este rusine? Nu isi mai da seama ce vorbeste! Pai, spune de mine ca am invatat de la ea. Ce sa invat eu de la o fata care are 25 de ani, iar eu fac atletism de pe vremea cind ea nici nu stia sa mearga? Ce, invata oul pe gaina? Auzi, eu alerg taca-taca, dar ea la o juma' de metru, cit are, cum alearga? Tot taca-taca". "Se crede cea mai buna si cea mai frumoasa" Violeta spune ca interviul pe care l-a acordat Gabi in "Playboy" i-a facut ardelencei multe deservicii. "Pina acum, lumea a vazut numai performantele ei, nu si caracterul. Credeam ca «Playboy» este o revista care prezinta, pentru barbati, frumusetile femeii. In cazul Gabrielei, acum este exact invers. Lumea poate sa vada cita materie cenusie are in cutia craniana. Cit de lipsita de modestie este!. Cred ca trece prin momente grele. Altfel, nu-mi explic cum se poate autointitula cea mai buna si mai frumoasa. A spus ca, in comparatie cu Sonia O'Sullivan, este o papusa. Cica asa o crede unul. Daca si ea e papusa... S-a suparat pe Sonia ca a batut-o la Europene, cind i-a suflat titlul, socotind-o pe irlandeza lipsita de fair-play. In mintea ei, probabil, nimeni nu mai are voie sa cistige". "Am pierdut doua concursuri din cauza ei" Performera, care este casatorita cu Adrian Szekely (un mare fost campion al judo-ului romanesc), este suparata pe Szabo si pentru faptul ca aceasta i-a stricat planurile sportive. La inceputul acestui an, Gabriela a anuntat organizatorii concursurilor atletice ca nu va mai participa la competitii decit daca acestia renunta sa o invite pe Violeta. "Am pierdut deja doua concursuri. Unul la Lievin, unde Gabi a promis ca va bate recordul lumii la o mila, si unul la Stuttgart, unde, de asemenea, a anuntat ca va face un record. Anul acesta mai am citeva competitii si m-am decis sa alerg si pe distantele de 800 si 3.000. La Campionatele Mondiale, care sint in martie, vreau sa cistig o medalie la 1.500. Numai sa ma lase Gabi sa concurez". Violeta a anuntat ca va accepta scuzele Gabrielei, socotind ca ar fi un prim pas spre o impacare. "Daca, spre exemplu, ar spune ca a acordat interviul intr-un moment in care i-a lipsit luciditatea, as intelege-o. Ar fi bine daca fiecare ne-am vedea de treaba ei. De mentionat faptul ca, in articolul amintit, Gabriela Szabo l-a atacat dur si pe Ion Tiriac, fostul presedinte al Comitetului Olimpic Roman, declarind ca "a facut prea mult pentru Andreea Raducan. De ce nu a tinut-o si pe Mihaela Melinte in brate?". Maricica Puica: "Nu vede ca i-a crescut cocoasa?" Maricica Puica, una dintre fostele glorii ale atletismului mondial, a tinut sa-si spuna si ea punctul de vedere in acest scandal, socotindu-se lezata de faptul ca, in acelasi articol, Szabo a declarat ca performantele pe vremea comunismului au fost obtinute cu ajutorul substantelor dopante. "Aceasta faptura este o idioata, o proasta, o paranoica. Este de o rautate nemaiintilnita. Pai, cum sa spuna ea, o gaoace, asa ceva. Pai, a lezat tot sportul romanesc. Se rasuceste in mormint Lia Manoliu. A lovit in toti: in mine, in Iolanda Balas, in Viorica Viscopoleanu, in Doina Melinte, Anisoara Cusmir, Paula Ivan, Nadia Comaneci, Ivan Patzaichin, Mihai Leu, Francisc Vastag, in toti, domnule. Ma gindesc sa ne adunam si sa o dam in judecata. Eu una chiar vreau sa o dau in judecata. Ma opresc oamenii pe strada si-mi spun ce indignati sint. O sa-i luam banii si o sa-i dam la amariti, ca ea tot nu-i da, ca e prea zgircita. Auzi, ca dopatilor le cresc urechile si limbile. Pai, ea nu vede ca i-a crescut deja cocoasa? Va spun eu ca are educatia banului si atit o duce capul". Mentionam ca nu am putut lua legatura cu Gabriela Szabo, ea aflindu-se in strainatate, unde miine va participa la un concurs. LAURENTIU CIORNEI Flash Prodan a negociat ieri cu Danilescu Fotbalistul Daniel Prodan (29 de ani) a primit ieri, prin fax, o oferta de transfer la o echipa din Premier League. Fostul fundas al Rocarului a trecut pe la sediul clubului din Drumul Gazarului, dupa care a negociat, in Sos. Stefan cel Mare, cu Dinamo, reprezentata de Tica Danilescu, iar seara a poposit la o sala de forta de pe Bulevardul 1 Mai. La sediul Rocarului, Prodan a discutat cu presedintele Paul Cazan, care nu insoteste echipa la turneul de la Norcia. "Voi juca pina in vara la Rocar daca voi rata transferul in strainatate", i-ar fi fagaduit Prodan lui Cazan, desi jucatorul a marturisit ca mai are citeva oferte de la echipe din Divizia A. "Prioritara este oferta din strainatate, dupa care o sa pun cap la cap solicitarile venite din tara. Rocarul e una dintre ele. E adevarat ca am promis conducerii de la Rocar ca voi ramine pina in vara in Drumul Gazarului, insa depinde si de oferta financiara", ne-a declarat ieri Prodan. Tica Danilescu i-a propus lui Prodan un contract de cel putin trei ani, urmind ca jucatorul sa primeasca, pentru fiecare sezon, 100.000 de dolari. Fotbalistul va da un raspuns saptamina viitoare. (D.C., L.C.) Gilca a semnat un precontract cu Arsenal Surse din interiorul echipei de fotbal Espanyol Barcelona, citate in numarul de ieri al publicatiei spaniole "El Mundo Deportivo", sustin ca internationalul roman Costel Gilca a semnat un precontract cu Arsenal Londra, intelegere care va intra in vigoare incepind cu 30 iunie 2001. Fernando Roig, presedintele formatiei Villarreal, grupare la care evolueaza si Gheorghe Craioveanu, i-a facut o oferta similara lui Gilca, insa termenii contractului nu-i convin, deocamdata, mijlocasului roman. "Gilca ramine la Espanyol pina-n vara! Clar?", ne-a declarat, raspicat, Angel Castells, agentul valorosului "inchizator" dimbovitean.(D.N.) Chivu - 23 de milioane de dolari Cristian Chivu, fundasul roman al echipei olandeze Ajax Amsterdam, are, incepind de joi-seara, o clauza de reziliere de 23 de milioane de dolari. Aceasta masura a fost determinata de numarul mare de oferte venite in ultima perioada pe adresa tinarului fotbalist. Chivu a fost unul dintre jucatorii pentru care FC Barcelona a oferit 17 milioane de dolari, insa s-a lovit de refuzul olandezilor, care nu vor sa se desparta de el. Cel mai cunoscut site sportiv spaniol, "Futvol.com", a anuntat ieri ca formatia catalana trebuie sa plateasca o suma mai mare decit cea oferita luna trecuta daca vrea sa obtina semnatura romanului. (D.N., D.C.) Contra, siciit de "lilieci" Dupa ce a obtinut statutul de jucator comunitar, Cosmin Contra a devenit prioritatea numarul unu pentru Valencia, grupare la care evolueaza si Adrian Ilie. Stirea a fost lansata de presa iberica de ieri, care scrie de trecerea acestuia in lotul "liliecilor" si pretinde ca fundasul roman si-a dat deja acordul de principiu. Acest lucru a fost posibil deoarece Contra nu mai este considerat jucator extracomunitar, iar Valencia are in lot foarte multi fotbalisti straini. FC Barcelona, o alta pretendenta la achizitionarea romanului, a inghetat tratativele si nu mai are in intentie, deocamdata, sa-l aduca pe "Gurita" pe "Camp Nou". ( D.N.) Concluzie trista pentru selectioner Bölöni n-a gasit urmasii generatiei de aur Cu mai putin de doua luni inaintea meciului de la Bucuresti, impotriva Italiei, reprezentativa de fotbal a Romaniei n-a reusit inca sa iasa din "groapa" de potential in care a aruncat-o retragerea generatiei Hagi-Gica Popescu. Selectionerul Ladislau Bölöni a recunoscut ieri, dupa incheierea etapei de evaluare a jucatorilor din campionatul intern, ca turneele intreprinse in Algeria, Portugalia si Croatia au scos la iveala doar "un grup de jucatori capabili de progres". "Poate Mara sa-l inlocuiasca pe Hagi?" "N-am gasit inlocuitori pe masura pentru aceasta generatie care, incet-incet, se retrage. Echipa nationala a fost parasita, intr-un interval scurt, de Hagi, Gica Popescu, Belodedici, Lupescu, Raducioiu, Ilie Dumitrescu sau Dan Petrescu, jucatori foarte valorosi, sau chiar de talie mondiala. Noi am descoperit acum doar un grup de fotbalisti buni, capabili sa progreseze si, poate, in timp, sa ajunga la valoarea celor dinainte", a sunat concluzia destul de trista a lui Bölöni. Intrebat la ce nivel se afla actuala generatie, comparativ cu "vechea garda", antrenorul s-a folosit de o comparatie cit se poate de elocventa: "Va las pe dumneavoastra sa judecati daca Mara poate acum sa-l inlocuiasca pe Hagi". Problemele cu care se confrunta aproape toti "stranierii" la echipele lor de club l-au determinat pe selectioner sa faca o alta remarca pesimista: "Aceasta situatie constituie o povara in plus pentru noi. Va puteti da seama cit de greu este sa alcatuiesti, in momentul de fata, echipa nationala a Romaniei". "Niculae, inca neformat" Bölöni nu impartaseste optimismul nascut de ultimele evolutii ale atacantului dinamovist Marius Niculae. Loti a spus raspicat ca acesta nu este pregatit pentru a da piept cu adversari de talie mondiala: "Nicu este un jucator cu multe calitati, dar inca neformat. Sint convins ca la Dinamo are toate conditiile pentru a continua foarte bine acest proces de maturizare. Are talent, dar la capitolul «tehnica in regim de viteza pe distanta scurta» trebuie inca sa progreseze foarte, foarte mult". Edificatoare a fost, pentru Bölöni, evolutia lui Niculae in Croatia, atunci cind l-a avut in fata pe Igor Tudor, de la Juventus. Selectionerul apreciaza si mentalitatea de profesionist a lui Codrea, dar caruia ii gaseste neajunsuri specifice virstei: lipsa unor meciuri foarte solicitante, a experientei si a fortei. "Din aceste motive, el este acum un naiv in joc". Singurul om despre care Bölöni a vorbit cu siguranta si fara referiri la viitor a fost Didi Prodan: "M-a multumit pe deplin. Are experienta bogata si o mentalitate de lider". "M-am referit mai ales la Prunea" Conflictele cu Prunea si Vali Nastase in turneul portughezo-croat au fost negate de Bölöni, care a tinut sa mentioneze, pe un ton imperativ: "Eu spun adevarul!" Selectionerul n-a putut nega, insa, in totalitate evenimentele petrecute: "La aceste convocari in echipa nationala, jucatorii sint chemati sa-si arate calitatile, nu mofturile. Nimeni nu mi-a cerut explicatii. Am spus la o sedinta cu fotbalistii ca, daca se simte cineva jignit, nu are decit sa-si ia bagajele si sa plece. Le-am adresat tuturor aceste cuvinte, dar m-am referit mai ales la Prunea". MATEI UDREA Dinu: "Eu si Beckenbauer am jucat la nationala provenind de la acelasi club" Tehnicianul Mircea Lucescu, desemnat de suporterii "ciinilor rosii" drept antrenorul dinamovist al mileniului, a comentat ieri rezultatele sondajului initiat pe Internet de conducerea gruparii din Soseaua Stefan cel Mare. "Tinind cont de rezultate, Dumitru Nicolae Nicusor ar trebui sa fie primul, dupa parerea mea. Eu, in Ô90, am egalat performantele sale: am cistigat campionatul, Cupa Romaniei si ne-am calificat in semifinalele unei cupe europene. Deosebirea consta in faptul ca eu am ajuns in Cupa Cupelor, in vreme ce echipa antrenata de el a jucat in Cupa Campionilor. Lumea a tinut cont, probabil, de perspectivele pe care le avea echipa din Ô90. 10 jucatori evoluau la echipa nationala. Despre revenirea, intr-o buna zi, ca antrenor la Dinamo? Aia o sa mai vedem!". "Dupa mine, Dumitrache a fost cel mai talentat jucator pe care l-a avut Dinamo. Al doilea a fost Pircalab (n.r. - supranumit «Sageata Carpatilor»), insa si el avea limite, ca si Dumitrache, pentru ca ambii «s-au terminat» pe la 23-24 de ani", a declarat Lucescu, referindu-se la ierarhia care l-a incoronat pe Cornel Dinu drept jucatorul dinamovist al mileniului. "Baietii dau verdicte din auzite" "La alegerea mea drept cel mai bun jucator a contat si atasamentul fata de Dinamo. Eu si cu Beckenbauer sintem singurii fotbalisti din lume care am jucat toate meciurile la echipa nationala, provenind de la aceeasi echipa de club. Dupa mine, cei mai talentati jucatori dinamovisti au fost Varga si Dumitrache. Ma indoiesc ca toti cei care au votat au avut informatiile de rigoare. E nevoie de o trecere in timp, pe care, din pacate, baietii (n.r. - alegatorii) nu o au. Ei dau verdicte din auzite, din povestite". Despre alegerea celui mai bun tehnician care a pregatit pe Dinamo - Lucescu, potrivit sondajului -, «Procuroru'» a spus: "Cei mai mari antrenori de la Dinamo au fost Traian Ionescu si Angelo Niculescu. Au avut valoare umana si profesionala". "Ma bucur ca au votat 10.000 de oameni" Nicolae Badea, presedintele Consiliului de Administratie de la FC Dinamo, ne-a declarat ieri, privitor la sondajul la care au raspuns 10.000 de dinamovisti: "Orice sondaj are valentele lui sentimentale. Nu este totusi foarte reprezentativ pentru ca nu respecta cu strictete regulamentul unui sondaj. Eu, personal, n-am votat. Din trei in trei luni, vom lansa astfel de provocari pe Internet. Pentru mine este suficient sa aflu ca au votat 10.000 de suporteri". DANIEL CONTESCU 