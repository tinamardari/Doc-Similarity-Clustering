 Efectul secetei Tirgu-Jiu, ca-n desert Toate societatile comerciale din Tirgu-Jiu care dispun de puturi proprii pentru alimentarea cu apa vor fi debransate, de luni, de la reteaua de apa a orasului, a hotarit ieri primarul municipiului, Florin Circiumaru. De asemenea, edilul ia in calcul si varianta trimiterii in concediu a tuturor angajatilor firmelor care nu au puturi proprii, pentru a asigura cresterea debitului apei in reteaua de alimentare. Cel mai grav afectate de aceste masuri ale primariei vor fi societatile Lafarge-Romcim Tirgu-Jiu si Macofil SA, mari consumatoare de apa (aproximativ o treime din debitul actual din reteaua de alimentare). Seceta prelungita din timpul verii a dus la secarea aproape in intregime a celor trei surse de alimentare cu apa a municipiului Tirgu-Jiu, punind in mare dificultate autoritatile locale in ce priveste asigurarea alimentarii cu apa. De miercuri seara, 1500 de soldati din unitatile militare nu mai au nici o sursa de apa. Pina in prezent, militarii s-au aprovizionat cu apa adusa in cisterne care acum stau in garaje pentru ca nu mai au motorina. Probleme in alimentarea cu apa si motorina intimpina si pompierii militari, care reusesc cu greu sa intervina in cazurile urgente. CLAUDIA TIPLUICA De ziua ei, Nadia Comaneci primeste un teren pe malul lacului Corbeanca Asta- seara, Nadia Comaneci vine pentru citeva zile in Romania. In asteptarea marii campioane, familia si prietenii i-au pregatit o multime de surprize placute. Mama ei, o gospodina desavirsita, a trecut de ieri la bucatarie si a muncit mai ceva ca de Craciun. I-a preparat ciorba, sarmalute, cozonac, slanina, zacusca de ciuperci si ghiveci, adica felurile de mincare preferate ale Nadiei. Ca sa se simta ca la mama acasa. "Abia astept s-o vad, ne-a marturisit Stefania Comaneci. Mi-e tare dor de ea. Nu ne-am intilnit de aproape 5 luni. Miine seara, in cinstea venirii ei, o sa dam un chef si-o s-o facem lata", a declarat mama campioanei. Nadia vine de la Paris, unde a fost invitata pentru a lansa o linie de cosmetice si sta pina pe 9 noiembrie. Cum pe 12 este ziua ei de nastere si doreste s-o petreaca in America alaturi de sotul ei, prietenii din Romania au decis s-o sarbatoreasca si ei aici, cu citeva zile mai devreme. Nadiei i se pregateste o petrecere-surpriza la Corbeanca, la resedinta multimiliardarului Cristian Tintareanu. Mai mult, gazda Nadiei ii va oferi drept cadou de ziua ei un teren pe malul lacului pentru a-si construi o casa in Romania. Si pentru a avea un motiv in plus sa vina mai des pe-acasa. ELENA POPA Dupa ani de calcule si cheltuieli, un bacauan construieste o Farfurie zburatoare artizanala Tinarul bacauan Razvan Ungureanu, in virsta de 21 de ani, si-a dorit dintotdeauna sa construiasca o farfurie zburatoare. De cinci ani munceste la acest proiect, despre care crede ca l-ar putea finaliza in citeva luni daca ar avea 20 de milioane de lei. Razvan a cheltuit deja trei milioane si jumatate din buzunarul sau, dar a ramas fara fonduri. "Sint pasionat de fenomenul OZN si nu ascund acest lucru", spune tinarul. El a invatat principiile magneto-hidro-dinamice (MHD). Pe urma, vreme de citiva ani, a facut calcule, desene si a cautat sa construiasca prototipul, dar pina acum nu a inaintat prea mult. Rudele si prietenii il privesc cu suspiciune si l-au sfatuit sa renunte. Ba, unii i-au recomandat sa-si faca un control medical la cap. Razvan nu are insa de gind sa abandoneze ideea. Sustine ca acum incearca sa rezolve problema caroseriei, pe care ar vrea-o din fibra de sticla. O firma specializata i-a cerut 12.000 de marci pentru a o turna. Pina la urma, Razvan crede ca va face singur caroseria. El este convins ca aparatul sau va zbura. "Va decola si va putea zbura in orice directie, avind o autonomie nelimitata. Motorul va produce energia necesara. Se va crea un cimp electromagnetic care va interactiona cu un cimp electric, generindu-se liniile de cimp. Cred ca prin circuite vor trece aproximativ 90.000 de volti generati de motor", sustine tinarul indragostit de OZN-uri. Bacauanul nu stie inca ce va face dupa ce va construi aparatul. CLAUDIU TARZIU Conform certificatului medical care trebuie depus pentru obtinerea permisiului de conducere, Barbatii sint obligati sa treaca pe la ginecolog Femeile sint in continuare obligate sa se urce pe masa medicului ginecolog atunci cind vor sa obtina un permis de conducere. Aceasta deoarece Ministerul Sanatatii a "uitat" sa schimbe formularele-tip care trebuie completate la examenul medical, cu toate ca Decretul de circulatie 328 din 1966 a fost modificat in 1999. Obligativitatea efectuarii controlului ginecologic dateaza de pe vremea cind Ceausescu a dat un alt celebru decret, acela prin care se interzicea avortul. Prin faptul ca viitoarele soferite trebuiau sa efectueze examenul ginecologic, asupra viitoarelor soferite, statul pastra, atunci, un control strict asupra femeilor insarcinate. Ministrul sanatatii considera ca acest control este necesar Intre timp, a venit revolutia, si primul act care a fost abrogat de noul regim democratic a fost decretul care interzicea avortul. Mai tirziu, toata lumea s-a gindit ca este bine sa fie schimbat si decretul de circulatie. Lucru care s-a intimplat anul trecut. Numai ca nimeni nu s-a mai gindit sa schimbe vechile formulare, care au fost tiparite prin 1983, printr-un ordin al ministrului sanatatii de atunci, Eugen Proca. Desi acest formular este folosit de ambele sexe, examenul "obstetrica-ginecologie" trebuie facut numai de femei, evident. Emanoil Costea, medic ginecolog in cadrul Spitalului Cantacuzino din Bucuresti, ne-a declarat ca i se pare anormal acest lucru. "Cred ca este o forma de discriminare. Parerea mea este ca examenul de obstetrica-ginecologie ar trebui desfiintat. Daca nu, el ar trebui sa fie aplicat si barbatilor". Ministrul sanatatii, Hajdu Gabor, considera insa ca acest examen ginecologic poate fi util. "Nu stiam ca este necesar in acest caz si examenul ginecologic, insa cred ca este justificata solicitarea lui. Cu aceasta ocazie s-ar putea constata ca viitoarea soferita are afectiuni grave, care i-ar putea provoca, "n momentul "n care este la volan, stari de rau, de iritabilitate sau chiar lesinuri, care pot conduce la accidente sau pot distrage atentia femeii de la conducerea autovehiculului", a spus ministrul sanatatii. MIHAI MORAR EUGENIA MIRCESCU TATIANA DABIJA Discriminare la inmormintare Preotul Moldovan baga zizania intre enoriasi Localitatea Rastolita din judetul Mures a devenit scena unui razboi declansat si intretinut chiar de preotul ortodox Ioan Lirca Moldovan. Acesta a decis sa nu mai inmorminteze reformatii si catolicii in cimitirul satului. Oamenii spun insa ca pe ei nu-i deranjeaza ca in cimitir au fost inmormintati reformati sau catolici. Satenii din Rastolita prefera sa mearga la bisericile din satele apropiate pentru ca preotul ii afuriseste si le pretinde prea multi bani. Preotul a refuzat sa-l inmorminteze pe Puskas Dezideriu pe motiv ca e reformat Familia Puskas a fost prima care s-a confruntat, in vara, cu hotarirea preotului Moldovan de a sista inmormintarile in cimitir. Ultima dorinta a lui Puskas Dezideriu a fost aceea de a fi inmormintat alaturi de parinti. Initial, preotul le-a spus ca nu este loc in cimitir. Cind familia a spus ca il vor inmorminta linga parintii morti de 16 ani, preotul nu numai ca nu a acceptat, dar a spus ca daca ar avea posibilitatea i-ar scoate pe toti ungurii din cimitir. "Pe mine m-a deranjat foarte mult acest lucru deoarece, de cind ne stim, n-am avut probleme, romanii cu maghiarii. La noi in familie nu a contat asta. In cimitir erau ingropati si romani, si unguri, si tigani. Fratele meu a locuit in Bucuresti, dar s-a intors la Rastolita. Nu putea spune ca este strain pentru ca aici au fost inmormintati si muncitori de la baraj, veniti din Moldova. S-a legat ca nu era platit la biserica. Sora noastra Mesaros Maria a platit tot. Dar si asa, am spus ca mai platim cit trebuie numai sa-l inmorminteze acolo unde dorea. Bani am dat intotdeauna: cind s-a reparat biserica sau cind s-a facut gardul. Pina la urma, n-am avut ce face si l-am dus la cimitirul reformat. L-am reclamat pe preot la Reghin si de-acolo ne-au spus ca avem dreptate si putem sa-l ingropam unde vrem. Dar groapa era pe jumatate facuta", ne-a declarat Rozalia Virghinas, sora lui Puskas Dezideriu. Preotul inchiriaza casa parohiala pe bani frumosi Satenii sint nemultumiti de ce face preotul. Ei ne-au declarat, sub acoperirea anonimatului, ca acesta ii afuriseste in biserica si le cere tot timpul bani. Preotul Moldovan locuieste cu soacra lui. Casa parohiala o inchiriaza la preturi mari: 1,5 milioane cu plata anticipat pe doua luni. Motiv pentru care a schimbat foarte des chiriasii. De asemenea, vinde luminarile in biserica cu 2000 de lei, in timp ce la Tirgu-Mures, la catedrala, acestea costa intre 500 si 1.000 de lei. Daca enoriasii duc luminari care nu sint cumparate din biserica, popa le smulge din suporturi si le arunca. Mai nou, preotul le-a cerut cite un milion si jumatate de lei sa schimbe bancile din biserica. Oamenii spun ca preotul vrea sa le faca in Moldova, in loc sa le realizeze la ei unde se traieste din aceasta indeletnicire. "La sfirsitul slujbei ne zice cite una de parca ne da cu lopata in cap. Mai bine ne ducem la Lunca Bradului sau la Deda Bistra la biserica. Acolo nu zice sa dai bani. Daca vrei sa platesti o slujba, pui cit poti in cutie", ne-a spus o femeie care traieste dintr-o pensie de 370.000 de lei. Episcopia face o ancheta Ioan Lirca Moldovan ne-a declarat ca este preot in localitate de 25 de ani si ca pina acum nu a avut probleme cu enoriasii. Preotul spune ca nu l-a inmormintat pe Puscas pentru ca acesta era venit din Bucuresti, iar taxele nu erau pe numele lui. A negat ca ar fi spus ca va scoate reformatii si catolicii din cimitir. El sustine ca nu are nimic cu ungurii, atita timp cit toti isi fac datoria catre biserica. A recunoscut ca inchiriaza casa parohiala, dar spune ca pretul este modic, de 500.000 pe luna. De asemenea, preotul recunoaste ca vinde luminarile la suprapret deoarece vrea sa reconstruiasca biserica. Ioan Lirca Moldovan sustine ca toate aceste hotariri nu le-a luat singur, ci impreuna cu membrii Consiliului parohial. El spune ca Episcopia face o ancheta, dar ca aceasta nu este finalizata. CORA MUNTEAN Medicamente ieftine in toate farmaciile Farmaciile acreditate sint obligate sa aiba permanent medicamente ieftine, a spus ieri presedintele Casei Nationale de Asigurari de Sanatate, Serban Bubenek. Ordonanta de modificare a Legii asigurarilor de sanatate prevede ca farmaciile sa aiba in stoc si medicamente la pretul de referinta si, in plus, ca unitatile farmaceutice care nu respecta aceasta obligatie vor fi sanctionate prin ridicarea acreditarii. Persoanele care doresc sa cumpere medicamente mai scumpe din aceste farmacii vor trebui sa plateasca diferenta fata de pretul de referinta. Ordonanta 180/2000, publicata in urma cu doua zile in Monitorul Oficial, precizeaza ca farmaciile sint obligate sa onoreze si retetele compensate si gratuite. "Masurile luate prin aceasta ordonanta au pornit de la faptul ca multe farmacii comercializau numai medicamente scumpe", a precizat Bubenek. TATIANA DABIJA Chirurgul care a incurcat operatiile - pedepsit doar cu mustrare Dupa ce conducerea Spitalului Judetean Baia Mare a recunoscut greseala chirurgului Aurelian Man, cel care a operat-o pe Georgiana Jentea la mina in loc de apendicita, fapta acestuia a fost dezbatuta de o comisie medicala care a dat verdictul. "Comisia de jurisdictie profesionala a luat decizia, in data de 31 octombrie a.c., ca doctorul Aurelian Man sa fie sanctionat cu mustrare. Aceasta decizie a fost supusa validarii Consiliului Judetean al Colegiului Medicilor Maramures si s-a votat in unanimitate. De rezultatul analizei acestui incident a fost anuntat si medicul in cauza si spitalul kudetean", ne-a declarat Augustin Bilc, presedintele consiliului. ADRIAN RUSU La iarna vom avea caldura Energie pe datorie Romania va avea si energie electrica, si caldura, si apa calda in aceasta iarna, a declarat ieri ministrul industriei si comertului, Radu Berceanu, cu ocazia semnarii contractului de imprumut pentru importuri energetice. Creditul sindicalizat de Citibank de 138 de milioane de dolari, este garantat de Ministerul Finantelor si este acordat pentru un an, cu o perioada de gratie de trei luni. Dobinda este de 10% in total. Banii vor fi folositi exclusiv de Termoelectrica pentru a importa resurse primare energetice si reprezinta doar jumatate din suma de care societatea are nevoie pentru a produce in aceasta iarna energie electrica si termica. Restul de bani, au precizat ieri responsabilii din ministerele Industriei si Finantelor, vor veni in perioada imediat urmatoare, tot sub forma unor aranjamente financiare. Totusi, imprumutul contractat nu va acoperi decit in proportie de 40% cererea de energie, electrica si termica, diferenta trebuind sa fie acoperita din incasarile proprii. MIHAELA BALEA "Apele Romane" atrag atentia asupra unui mare pericol: Caderea Sistemului Energetic National Populatia nu va suferi de sete, ci de lipsa curentului electric La 48 de ore de la aparitia primelor informatii pe marginea efectelor prelungite ale secetei din acest an, lucrurile se precipita. Astazi, este programata o noua runda de discutii pe marginea situatiei critice a apei din lacurile de acumulare, urmind ca decizia finala, aprobata de Consiliul Suprem de Aparare a Tarii, sa fie respectata de toti factorii implicati in consumul apei, indiferent de consecinte. Este pentru prima oara dupa cel de-al doilea razboi mondial cind din cauza secetei prelungite, Romania se confrunta cu o asemenea criza, din care, deocamdata nu se intrevede o iesire. "Romania va fi pusa in imposibilitatea de a mai regla Sistemul Energetic National pe timp de iarna, daca se continua actiunea de risipire a apei din lacurile de acumulare. Pericolul cel mai mare: sa cada Sistemul Energetic National. Populatia nu va suferi din cauza apei, ci este posibil sa nu aiba curent electric", avertizeaza Petre Marinescu, director in cadrul companiei "Apele Romane". Avind in vedere situatia dificila, ministrul mediului, Romica Tomescu a emis un ordin prin care, pe toata perioada deficitara in resurse de apa, se constituie un Comandament de criza. Comandamentul va monitoriza evolutia fenomenului de seceta, va urmari permanent modul de exploatare a lacurilor de acumulare si va dispune masurile necesare pentru diminuarea efectelor produse de criza de apa. In incercarea de a gasi o iesire din acest impas, Ministerul Apelor, Padurilor si Protectiei Mediului a convocat pentru astazi o intilnire cu conducerile la virf ale tuturor institutiilor si societatilor implicate in folosirea apei din lacurile de acumulare. MIHAELA BALEA EUGENIA MIRCESCU Procurorul general cere Reabilitarea sotiei lui Coposu Procurorul general al Romaniei propune Curtii Supreme de Justitie sa analizeze sentintele prin care sotia lui Corneliu Coposu si alti 15 detinuti politici au fost condamnati, in perioada 1951-1954, la munca silnica si degradare civica, informeaza Biroul de presa al Ministerului Public. Procurorul general a declarat recurs in anulare impotriva sentintelor judecatoresti si a solicitat instantei supreme reabilitarea celor 16 fosti detinuti politici, intrucit s-a constatat ca hotaririle s-au dat atunci cu incalcarea legii si oricum nu erau intrunite elementele constitutive ale infractiunilor de "inalta tradare, favorizarea infractorilor si agitatie publica". Pe 29 octombrie 1954, Tribunalul Militar pentru Unitatile Ministerului Afacerilor Interne i-a condamnat definitiv, la cite 20 de ani de munca silnica si zece ani degradare civica, pe inculpatii Arlette Coposu, Bogdan Moucha, Radu Jipa, Anghel Gegiu, Ioan Schiopu, Mihail Barbu Iotta pentru inalta tradare. Totodata, Catrina Ene a fost condamnata la 15 ani munca silnica si opt ani degradare civica pentru inalta tradare. Petre Vasilescu a fost condamnat la munca silnica pe viata si zece ani degradare civica, iar Robert Fournaraki la 25 de ani de munca silnica si zece ani degradare civica, Mihai Todor primind o pedeapsa de 15 ani munca silnica si cinci ani degradare civica pentru aceeasi infractiune. Aceeasi instanta i-a condamnat, pentru inalta tradare, la cite zece ani temnita grea si trei ani de degradare civica pe Ioan Ganga si Avram Todor. Aceeasi pedeapsa a primit-o Constantin Ionescu, dar pentru infractiunea de favorizare a infractorilor. Tot pentru favorizarea infractorilor a fost condamnat si Ion Rotaru, care a primit 15 ani de munca silnica si cinci ani de degradare civica. Pentru toti acesti inculpati, instanta a hotarit si confiscarea totala a averilor. Tribunalul Militar pentru Unitatile Ministerului Afacerilor Interne l-a condamnat si pe Stelian Diaconescu (cunoscut sub pseudonimul Ion Caraion) la patru ani de inchisoare corectionala pentru instigare publica, iar pe Petronela Negosanu la doi ani de detentie corectionala. (O.G.) De cinci ori mai ieftin ca "afara", Transplantul de maduva, 20.000-30.000 de dolari Primul transplant de maduva osoasa din Romania va fi efectuat in cel mult trei luni, a declarat presedintele Casei Nationale de Asigurari de Sanatate, Serban Bubenek. Ieri, insa prof. dr. Constantin Arion, director adjunct al Centrului de Transplant Medular de la Spitalul Fundeni, a declarat ca "nu se poate inca spune cu precizie cind se va face primul transplant. Deocamdata, cadrele medicale testeaza aparatura si se ocupa de inghetarea celulelor de maduva". Un transplant de maduva realizat la acest Centru va costa, in medie, 20.000-30.000 de dolari, in timp ce "afara" costul se ridica la 100.000-200.000 de dolari. Centrul dispune de sapte camere sterile, pentru sapte pacienti, si este dotat cu aparatura moderna pentru recoltarea si conservarea grefonului medular si cu aparatura performanta pentru stabilirea calitatii maduvei grefate. Camerele sterile sint si ele echipate cu instalatii de aer steril, pentru a se asigura un mediu cit se poate de "curat". Inca de la deschiderea Centrului, in martie anul acesta, pe lista de asteptare pentru transplant medular erau 40 de persoane, la care se adauga cei peste o mie de pacienti bolnavi de leucemie aflati in tratament la Spitalul Fundeni. Pentru ca transplantul de maduva de la alte persoane prezinta inca riscuri mari, la Centrul de la Spitalul Fundeni se va face, pentru inceput, autotransplant. Pentru ca un transplant de maduva sa fie reusit, pacientul trebuie sa fie intr-o conditie fizica buna, iar recomandarea se face in functie de virsta, diagnostic si de stadiul bolii. Pentru ca exista riscul ca bolnavul sa nu reziste interventiei, acesta trebuie supus unor teste amanuntite. Nu orice pacient care sufera de leucemie acuta sau de cancer este apt pentru transplant. De asemenea, nu sint supuse transplantului medular persoanele care sint trecute de 55 de ani, care au suferit de boli hepatice, de afectiuni cronice sau care au leucemie in stadiu avansat. Cantitatea de maduva necesara pentru un transplant este de doar doi la suta din maduva osoasa a unei persoane, cantitate pe care organismul o inlocuieste in patru saptamini. Perioada post transplant este foarte importanta si dificila pentru ca, pina la fixarea maduvei transplantate, pacientul este foarte expus la boli si singerari. TATIANA DABIJA GETA ROMAN 