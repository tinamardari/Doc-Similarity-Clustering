MachineLearning Primele semnale pozitive ale summit-ului de la Nisa au aparut la Cina cea de taina a Uniunii Europene O data primita in U.E., Romania ar putea cintari 14 voturi Vineri dimineanta, orasul Nisa parea ca se trezeste dintr-un adevarat cosmar. Bilantul infruntarilor de strada din ajun, fusese mai serios decit din primele estimari: vitrine sparte, masini rasturnate, o banca incendiata, numeroase scoli inchise, 21 de persoane spitalizate. Ziarele, mai cu seama cele italiene, desfasurau critici fulminante la adresa puterii oficiale europene care, iata, nu mai simte pulsul strazii si nu are nici un fel de dialog cu aceasta noua "putere" sindicala antimondialista. Delegatiile sindicale italiene, mai cu seama noua extrema stinga, se remarcasera prin excelenta lor coeziune de grup. Italienii au o tactica defensiva impecabila, de indata ce sint atacati de fortele de politie, se string in careu compact, ridica minile sus si continua sa avanseze spre plutonul advers, intimidindu-i. Insa, italienii au fost anihilati de mai putin disciplinatii francezi, intre care s-au strecurat repede spargatori si provocatori, imprimind o turnura violenta infruntarilor. Intilnirea la virf a intrat ieri in miezul negocierilor dificile despre care se face at"ta tapaj mediatic: vestita reforma a institutiilor europene, dupa ce, in prealabil, Consiliul Europei a adoptat, fara nici o dificultate, cele 54 de articole care definesc drepturile politice, sociale si economice ale cetatenilor din Uniunea Europeana - carta parafata cu o ceremonie de semnare, dar nu si obligatorie, cum ar fi dorit, intre altele, manifestantii de pe strazile Nisei. Acelasi Consiliul European a confirmat interzicerea fainilor animale in interiorul Uniunii pe o perioada de sase luni cu posibilitatea prelungirii perioadei, dorita, mai seama, de cancelarul Gerhard Schoreder. Un inceput de polemica s-a schitat intre presedintele francez Jacques Chirac si premierul britanic Tony Blair pe tema fortei militare europene de interventie rapida. In timp ce Chirac pledeaza pentru dreptul europenilor de a decide singuri unde si cind vor interveni pe viitor, Tony Blair declara pentru BBC ca nici Chirac si nici un alt european nu trebuie sa viseze ca va putea exista o aparare europeana independenta de NATO. In rest, micile mari manevre au un spatiu larg sa se desfasoare in negocieri epuizante, prelungite pina dupa miezul noptii si poate, pina luni dimineata. Apropos de variantele care au in vedere redefinirea sistemului de votare, intr-un proiect schitat de Italia, la care pare sa adere si Spania, Romaniei i-ar reveni in viitor 14 voturi; dupa Spania si Polonia, cu cite 26, si inaintea Ungariei, Portugaliei, Olandei, Cehiei, Greciei si Belgiei, cu cite zece voturi fiecare. Dar pina sa se intimple asa ceva, ar trebui sa aiba loc efectiv integrarea Romaniei, ramasa in continuare in suspensie atit din pricina rapoartelor care o defavorizeaza. Un optimism complet nesteptat, dar poate prematur, s-a instaurat vineri dimineata la Nisa, dupa o prima zi de convorbiri in cadrul summit-ului Uniunii Europene, la care participa sefi de state si guverne din cele 15 tari membre, precum si din cele 12 candidate la aderare, transmite AFP. "Tonul si substanta discutiilor din timpul dineului de joi seara au demonstrat ca este pe cale sa se produca un consens", a declarat purtatorul de cuvint al Comisiei Europene, Jonathan Faull. El a adaugat ca participantii la lucrari au avut discutii libere si informale legate de realizarea reformelor institutiilor europene. De asemenea, nu s-au inregistrat confruntari intre statele mici si cele mari, asa cum s-a intimplat la precedentul summit, de la Biarritz. Cu toate acestea, presedintele Comisiei Europene, Romano Prodi, s-a aratat rezervat in ceea ce priveste sansa de a se ajunge la un acord la Nisa legat de reformele institutiilor europene, problema a carei rezolvare conditioneaza extinderea UE. Acest subiect urma sa fie abordat aseara, dupa ce, la sedinta desfasurata in prima parte a zilei, sefii de state si guverne din tarile UE au adoptat alte decizii de interes comun, cum ar fi crearea unei Autoritati alimentare europene, precum si Agenda sociala a Uniunii, valabila pentru urmatorii cinci ani. De asemenea, summit-ul a aprobat formal crearea Fortei Comune de Aparare Europeana si crearea unui statut al societatilor anonime europene, o problema "aflata in suferinta" de 30 de ani, a declarat ministrul francez pentru afaceri europene, Pierre Moscovici. Extinderea UE va incepe in 2004 In ceea ce priveste viitoarea extindere a UE, liderii europeni au avansat vineri, la Nisa, data de 2004, pentru primele aderari, exprimindu-si speranta ca aceste state vor participa la viitoarele alegeri europene. La cererea Italiei, unul din cele sase articole ale documentului de aderare a fost modificat. Textul prevede ca strategia de aderare sa "permita Uniunii Europene, conform obiectivului stabilit la reuniunea Consiliului European de la Helsinki de anul trecut, de a fi in masura sa primeasca incepind din 2002 noi membre". Liderii UE au adoptat Agenda sociala europeana Agenda sociala europeana, adoptata formal vineri la summit-ul UE de la Nisa, stabileste o serie de prevederi concrete pe care Uniunea se angajeaza sa le puna in practica in viitorii cinci ani pentru a raspunde asteptarilor cetatenilor.Agenda sociala europeana a fost adoptata pentru a raspunde cererilor crescinde ale sindicatelor sau asociatiilor din statele membre ale UE care lupta impotriva mondializarii. Aceasta agenda sociala, care nu are caracter obligatoriu, fixeaza citeva mari obiective pe care fiecare stat este liber sa le atinga prin metodele pe care le considera cele mai eficiente, acestea fiind facilitarea participarii la un cit mai mare numar de piete, acordarea de noi facilitati pentru muncitori, angajarea luptei impotriva saraciei si discriminarii, modernizarea sistemelor de protectie sociala, promovarea egalitatii intre barbati si femei si evitarea framintarilor sociale care ar putea urma extinderii Uniunii Europene. CAMELIA MUNTEAN Duma de Stat a Rusiei a readus "in top" imnul sovietic Deputatii rusi au votat masiv vineri in favoarea revenirii la imnul sovietic, intr-o a treia si ultima lectura, 381 fiind in favoarea proiectului si 51 pronuntindu-se impotriva, relateaza AFP. O data cu "repunerea in drepturi" a imnului sovietic, Duma a votat si adoptarea steagului tarist si a stemei cu vulturul bicefal ca simboluri de stat ale Rusiei."Rusia este urmasa URSS si are dreptul sa foloseasca aceeasi melodie. Acesta a fost timp indelungat imnul Rusiei, cind facea parte din URSS. Acest imn este bine cunoscut in strainatate", a afirmat deputatul comunist Anatoli Lukianov, care a prezentat acest proiect Dumei. El a mai precizat ca revenirea la imnul sovietic "nu reprezinta o insulta la adresa democratiei ruse". Presedintele rus Vladimir Putin, contrar predecesorului sau Boris Eltin, s-a pronuntat in favoarea revenirii la imnul sovietic, dar cu conditia sa fie scris un text nou. In ceea ce priveste parerea populatiei, potrivit unui sondaj de opinie publicat vineri, 51 la suta din rusi se pronunta in favoarea fostului imn, iar 25 de procente dintre acestia vor sa fie schimbate cuvintele. Doar 11 la suta din cetatenii rusi sint de acord cu pastrarea imnului actual, un fragment dintr-o opera compusa de Mihail Glinka, in secolul a XIX-lea. Texte satirice pentru imnul Rusiei Politicienii rusi din opozitie considera insa ca revenirea la vechiul imn este nepotrivita, liderul liberal Grigori Iavlinski cerindu-i lui Putin sa revina asupra deciziei de a reveni imnul fostei URSS. El s-a declarat convins ca aceasta decizie "reprezinta o grava eroare politica ce trebuie impiedicata". De asemenea, fostul presedinte rus s-a opus acestei hotariri, dar opinia sa nu a avut nici o influenta asupra succesorului sau, Vladimir Putin. "El merita atentia si respectul cuvenit oricarui cetatean de rind, dar nu poate influenta decizia", a declarat deputatul comunist Oleg Morozov. Scriitorul satiric rus Vladimir Voinovici a preferat sa ironizeze aceasta decizie a Kremlinului, compunind un nou text satiric pe muzica vechiului imn. Noul refren al imnului propus de Voinovici promite "un apartament pentru fiecare ofiter, o pensie pentru fiecare pensionar, o sticla de vodca pentru fiecare barbat si un barbat pentru fiecare femeie". CAMELIA MUNTEAN Directorul CIA avertizeaza ca SUA trec printr-un moment de slabiciune Statele incoltite ale Americii SUA traverseaza o perioada de slabiciune fara precedent, in prezent fiind amenintate cum n-au mai fost de la sfirsitul celui de-al doilea razboi mondial, deoarece constituie o tinta facila pentru teroristii care au acum acces la tehnologii avansate, inclusiv in domeniul armamentului nuclear si in cel informatic. Statele Unite nu-si vor mai putea pastra multa vreme suprematia nici macar in domeniul informatiilor, a declarat ieri directorul Agentiei Centrale de Informatii a SUA (CIA), George Tenet, citat de Reuters. Oficialul american a adaugat ca pericolele sint atit de multe si de variate, incit devine practic imposibil sa fie dezvoltata o strategie eficienta de contracarare a lor. Seful CIA a declarat ca nenumaratele conflicte interetnice, accesul la anumite informatii, cum ar fi cele transmise prin satelit, si proliferarea armelor nucleare, au creat o lume fara principii, in care surprizele neplacute sint de proportii din ce in ce mai mari, unele dintre ele fiind chiar mortale. Tenet a declarat ca CIA va investi masiv in tehnologie, astfel incit cetatenii americani sa poata fi siguri ca SUA isi vor pastra suprematia in domeniul secutitatii. Sase luni de protectie pentru Madeleine Albright Secretarul american Madelline Albright, care se teme ca va deveni tinta unui atac terorist, va dispune de garda personala pe o perioada de sase luni dupa ce va parasi postul. Printr-o lege votata ieri de Congresul american, va fi creata o agentie speciala care va asigura protectia persoanelor care au ocupat functia de secretar de stat in administratia americana. Potrivit unui articol aparut ieri in "Washington Post", paza Madeleinei Albright va fi asigurata 24 de ore din 24, de 25 de persoane, care vor "lucra" in schimburi. Pentru acest proiect, Congresul intentioneaza sa aloce o suma totala de patru milioane de dolari. DIANA EVANTIA BARCA Corespondenta de la Sofia Au scapat de vize, dar le trebuie devize "Incuietoare valutara" la granita bulgara Scoaterea Bulgariei de pe lista neagra a vizelor nu va schimba conditiile in care vor circula cetatenii bulgari in Occident. In locul consulatelor occidentale, politia bulgara de granita va cere celor care vor sa calatoreasca in statele din spatiul Schengen sa dovedeasca faptul ca dispun de sume in valuta care sa acopere cazarea la hotel si alte cheltuieli inerente pe durata calatoriei. Pentru Germania, de exemplu, costul unei zile este evaluat la 210 marci. Pentru o calatorie in Grecia vor fi necesari 1.500 de dolari de persoana. Analistii estimeaza ca cele aproximativ 500-600 de marci, pe care le incaseaza in prezent functionarii corupti de la consulatele straine din Sofia de la cetatenii care vor sa calatoreasca in Occident, vor trece in buzunarele politiei de frontiera. Noile masuri pentru intarirea controlului la granita vor intra in vigoare pe 1 martie 2001. PETIO PETKOV Aventuri cu Mos Craciun Umflat de politie, cu tot cu sac Mos Craciun, care participa ieri la o ampla festivitate organizata in cinstea sa in statiunea Great Yarmouth, aflata in nord-estul Marii Britanii, a fost arestat joi de politie, in plina strada, spre disperarea copiilor prezenti la ceremonie, care au inceput sa tipe si sa plinga, incercind sa-l apere pe mult iubitul Mos, transmite AFP. In drum spre tribuna de unde urma sa imparta daruri, "mosul", un barbat in virsta de 35 de ani, imbracat in bine cunoscutul costum rosu tivit cu blanita alba, s-a luat la cearta cu unul dintre organizatorii festivitatii. Cum scandalul risca sa se transforme, sub ochii copiilor, intr-o adevarata bataie, a fost necesara interventia echipelor de ordine. Politistii aflati in zona l-au arestat pe Mos Craciun pentru tulburarea ordinii publice. "Copiii au fost tare dezamagiti. Credeau ca il arestam pe adevaratul Mos Craciun", a declarat un politist local. Mos Craciun nu are voie in Playboy Un tribunal din Rio de Janeiro a interzis ieri ultima editie a revistei Playboy, pe coperta careia a fost a publicata o fotografie scandaloasa, prezentindu-l pe Mos Craciun acoperind cu miinile sinii unui celebre dansatoare bra ziliene Carla Perez, transmite Reuters. Judecatorul care s-a ocupat de caz a ordonat sa fie confiscate toate exemplarele care nu au apucat sa fie vindute, estimind ca o astfel de poza reprezinta un adevarat pericol pentru copiii care tind sa-si faca un model din Mos Craciun. "Conform legislatiei braziliene, revistele pornografice trebuie sa se vinda in folie de plastic, in locuri care sa nu fie accesibile copiilor", a mai spus judecatorul. Mos Craciun a intrat la apa Vizitatorii acvariului din Seul au avut ocazia sa admire ieri un insolit Mos Craciun subacvatic, care le-a facut cu mina copiilor, privindu-i prin uriasii sai ochelari de scafandru, transmite Reuters. In traditionalul costum rosu, Mosul a avut ceva probleme cu ciucurele de la scufie si s-a vazut nevoit sa renunte si la impresionanta sa barba cirliontata, care s-ar fi deteriorat la umezeala. Copiii s-au imbulzit la acvariul hibernal, privindu-l fascinati pe Mosul care le zimbea printre bancurile de pesti exotici. Pentru a nu-l incurca la inot, Mosul a renuntat, de aceasta data, si la indragita tolba cu daruri, urmind sa imparta cadourile abia dupa ce avea sa fie scos la suprafata. Mos Craciun vine calare si cu ingeru-n spinare Neobosit, Mos Craciun a participat si la o parada a motociclistilor, organizata de UNICEF la Zürich, in Elvetia. Mosul a fost vazut calarind voiniceste pe saua unei motociclete Harley Davidson, in compania unui "inger" blond, a carui identitate nu a fost data publicitatii. Participantii la acest zgomotos eveniment au fost putin intrigati sa constate ca, in spatele insolitului cuplu, venea o adevarata hoarda de Mosi Craciuni, ambalind motoarele. Mai mult de 50 de persoane, imbracate in traditionalul costum rosu, au defilat prin oras cu barbile albe fluturind in vint. Brigada de Mosi UNICEF au impartit daruri in stinga si in dreapta, tuturor copiilor care au fost cuminti anul acesta. DIANA EVANTIA BARCA Potrivit unui raport al serviciilor secrete militare americane, Fidel Castro si-a bagat armata in pamint Fortele armate ale presedintelui cubanez Fidel Castro sint, literalmente, "la pamint", scrie cotidianul american "Washington Times", citind un raport al Agentiei de Informatii a Armatei (DIA). Potrivit datelor culese de DIA, cubanezii si-au construit o retea extinsa de buncare si tuneluri subterane pentru trupele de elita, complexele de aparare antiaeriana si facilitatile de comanda si control. Catalogat drept "secret", raportul DIA mentioneaza ca mare parte a retelei subterane se afla pe coasta de nord a Cubei si ea gazduieste trupele necesare apararii Havanei in cazul unei invazii militare straine. Majoritatea buncarelor se afla la adincimi de peste 20 de metri, astfel incit sa nu poata fi atacate cu armament conventional. Realizarea acestui masiv efort militar a debutat la inceputul anilor '90 si s-a finalizat relativ recent, in pofida dificultatilor economice dure intimpinate de guvernul comunist cubanez. "Fidel Castro se asteapta ca SUA sa invadeze Cuba si sa incerce sa preia rapid controlul guvernului, capturind orasele Havana, Matanzas, Holguin si Santiago de Cuba. Tunelurile gazduiesc unitati de infanterie motorizata si blindate, a caror misiune este sa opreasca sau sa intirzie fortele de invazie, pina cind se mobilizeaza restul Fortelor Armate Revolutionare", se mai arata in raport. CONSTANTIN VLAD Flash Un rebel sirb n-a aflat ca razboiul croat s-a terminat Un luptator rebel sirb, care, in timpul conflictelor din 1992-1995 s-a ascuns in padurile din centrul Croatiei si nu s-a reintors pina acum in "lumea civilizata", este banuit ca a ucis intre timp patru persoane, printre care si un politist, transmite Reuters. Zivko Korak, fost membru al trupelor paramilitare sirbe care se opuneau procesului de separare a Croatiei din Federatia Iugoslava, a fost vazut in mai multe ocazii prin padurile din regiunea Sisak, aflata la sud de Zagreb. Potrivit autoritatilor locale, patru persoane, printre care un politist, un vinator din imprejurimi si un cuplu de localnici, au fost ucise de un barbat identificat drept Korak. Razboinicul solitar a deschis focul asupra victimelor cu o mitraliera, in momentul in care acestea, din diverse motive, au ajuns in padurea respectiva. Politistii locali au anuntat declansarea unei ample operatiuni de prindere a fugarului, banuind ca acesta se ascunde intr-o coliba improvizata, undeva pe versantii impaduriti ai muntelui Zrinska Gora. (D.B.) Elvetia iese din izolare Guvernul Elvetiei si-a dat avizul in favoarea aderarii acestei tari la Organizatia Natiunilor Unite, a anuntat presedintele Confederatiei Elvetiene, Adolf Ogi, si ministrul elvetian de externe, Joseph Deiss. Cei doi inalti oficiali au afirmat ca Natiunile Unite reprezinta o organizatie ideala pentru statele mici si mijlocii din punct de vedere al suprafetei teritoriului si au adaugat ca Elvetia doreste sa aiba un rol activ in ONU. Executivul de la Berna intentioneaza, din cauza opozitiei Partidului Poporului Elvetian, sa organizeze un referendum pe aceasta tema, ultimul sondaj de acest gen soldindu-se cu un esec in 1986. ( C.M.) Computerul care iti cinta dupa cum mergi Cercetatorul Soichiro Matsushita, de la concernul nipon "Toshiba", a prezentat un inedit accesoriu de computer personal - o casca botezata "Cochipa", care capteaza miscarile posesorului si le transmite unitatii centrale, care le transforma in semnale sonore sau muzica. "Cochipa" cintareste doar 220 de grame si contine senzori de acceleratie pe doua axe si un senzor giroscopic care analizeaza permanent cea mai mica miscare a persoanei care poarta casca. "Toshiba" va incepe comercializarea acestui produs incepind cu anul 2002, la un pret estimat a fi sub 10.000 de yeni (circa 90 de dolari).(C.V.) Povestiri din padurea verde - "Generalul Sherman", cel mai batrin copac din lume Cel mai batrin copac din lume, un arbore sequoia gigantic, inalt de 83,8 metri, ar avea doar 2.000 de ani, deci ar fi cu patru milenii mai tinar decit se credea anterior, afirma oamenii de stiinta americani. "Generalul Sherman", cum a fost botezat pomul, in 1879, de un grup de simpatizanti ai celebrului comandant american din timpul Razboiului de Secesiune, avusese anterior o virsta estimata la 6.000 de ani. Insa cercetatorul Nate Stephenson, de la US Geological Survey, afirma ca, in baza noilor masuratori facute recent, arborele are doar circa doua milenii vechime. "Sherman nu este atit de mare pentru ca este extraordinar de batrin, ci pentru ca a crescut si creste foarte repede", a spus Stephenson. "Generalul Sherman" nu este insa si cel mai inalt copac din lume, ci cel mai masiv, avind un volum estimat de 1.486,6 metri cubi. Recordul de inaltime apartine "Arborelui Mendocino", care are 112 metri inaltime si se afla intr-o rezervatie naturala din nordul Californiei. - Patrula pomilor de Craciun Dat fiind numarul mare de pomi furati in ultima vreme, firma de securitate "Tesco" a fost angajata sa asigure paza unei paduri de unde urmeaza sa fie taiati o foarte mare parte a brazilor de Craciun care urmeaza a fi comercializati in Marea Britanie. Bodyguarzii "Tesco Security" au fost echipati cu costume de camuflaj si li s-a incredintat paza unei suprafete de teren de 600 de acri. Membrii echipei de paza mai au in dotare ochelari speciali, care le permit sa vada noaptea, si telefoane celulare silentioase, prin intermediul carora isi pot trimite mesaje SMS in caz de nevoie. (C.V.) 