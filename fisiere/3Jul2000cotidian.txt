 Maria si Romy din Van Noizz - pradati de telefoane, in aceeasi zi Fara sa se considere niste cascati, Maria si Romy, componentii grupului Van Noizz, spun ca au "lipici" la hoti. Intr-o singura zi, amindoi au ramas fara telefoanele mobile - Maria, intr-un supermarket, iar colegul ei, intr-un taxi. Nu ca i l-ar fi luat taximetristul cu forta, dar l-a uitat si, desi a sunat dupa aceea la compania de care apartinea taxiul, telefonul n-a mai fost de gasit. Pagubosii si-au inlocuit deja celularele si spera ca pe viitor sa nu mai aiba astfel de experiente. In ceea ce priveste muzica, Van Noizz continua sa fie un fel de bomba cu efect intirziat. Albumul lansat anul trecut are succesul scontat abia acum, si noile piese ale trupei vor fi in voga probabil anul viitor. Optimisti, cei doi chiar se amuza si spun ca "oricum este mai bine mai tirziu decit niciodata". IUSTINA MUNTEANU VIP-uri, muzica si surprize la inaugurarea Bleu Ciel Club Dupa ce a gazduit mai multe mondenitati - lansari de discuri (Exotic si Voltaj), aniversari, petreceri private - si proiectia meciurilor Campionatului European de fotbal, Bleu Ciel Club a hotarit ca e timpul sa se lanseze oficial. Evenimentul s-a produs simbata, pe inserat, in prezenta a numeroase V.I.P.-uri. Pe malul piscinei (de care s-a abuzat din plin) s-a adunat, incetul cu incetul, lumea buna a Capitalei. Mihai-Razvan Ungureanu, secretar de stat la Ministerul de Externe, s-a intretinut cu o seama de academicieni (Catavencu). Iuliana Marciuc a venit impreuna cu o prietena si nu s-a despartit de ea toata seara. Horia Brenciu, singur ca de obicei, a fost de data aceasta, mai putin spectaculos. Echipa de la "Surprize, Surprize...", in frunte cu Andreea Marin si sotul, a impartit amabilitati in stinga si-n dreapta. Dupa ce atmosfera s-a incins, fetele de la Exotic au executat un minirecital foarte aplaudat. Cu o intirziere de doua ore a sosit si formatia Class. Florin Cojocaru avea mina stinga in atele si umarul puternic "atins", in urma unui accident care s-a petrecut, cu motocicleta sa Harley Davidson, in drum spre Jupiter. Ei veneau de la o filmare de pe litoral. Seara s-a incheiat cu un moment artistic, de inima albastra, sustinut de ansamblul "Micu Gigantu'". OTILIA MIHAILOV Miine, la 100 de ani de la nasterea regelui Armstrong, Harry Tavitian cinta pentru Emil Constantinescu Un eveniment de exceptie se desfasoara miine, de la ora 15.00, in sala de spectacole a Palatului Cotroceni. La inceputul spectacolului de poezie si jazz "100 de ani de la nasterea lui Louis Armstrong", vor vorbi presedintele Emil Constantinescu si ambasadorul SUA la Bucuresti, James Rosapepe. Apoi, actorul Marcel Iures va recita din E. A. Poe si Carl Sanburg, iar Florian "Mosu" Lungu va face o evocare Louis Armstrong, cu ilustratie muzicala si videoproiectii. Un recital extraordinar, sustinut de pianistul Harry Tavitian, va incheia spectacolul dedicat aceluia care poate fi considerat regele trompetei. ALEX REVENCO La "Miss Autentic Romania", O bucuresteanca a luat trofeul si o moldoveanca - cina cu Assante S-a incheiat si concursul "Miss Autentic Romania", din juriul caruia a facut parte si starul american Armand Assante. Multi se asteptau ca marele actor sa vina in Romania cu aere de vedeta, numai ca toti cei care i-au stat in preajma, zilele acestea, au ramas surprinsi sa constate ca de fapt, este un om de o modestie rar intilnita. Un adevarat domn, cu un zimbet fermecator. A stat linistit la masa juriului, privind cu mare interes la tot ce se intimpla pe scena. Din cind in cind se mai racorea cu un pahar de suc natural. Au fost si momente artistice, iar vedetele chiar au avut emotii. Dupa evolutia lui Marcel Pavel care, trebuie sa recunoastem, are o voce "bestiala", Armand l-a aplaudat indelung, cu un zimbet larg. Apoi au discutat cam o jumatate de ora despre Revolutia din 1989. Cam atit stia starul despre Romania. Dintre cele 42 de participante, a fost desemnata "Miss Autentic Romania" Ioana Flucus, din Bucuresti, o pustoaica in virsta de 16 ani, eleva la Liceul "Ion Barbu", norocoasa urmind sa participe la concursul "Miss Europe 2000", organizat de Mondial Event Organization din Paris. Assante a dansat cu "mindreata" noastra un blues, asa cum a vazut intreaga natiune pe postul national de televiziune. Concursul Televot, avind ca premiu o cina in doi la "Marul de Aur", cu Armand Assante, a fost cistigat de o moldoveanca, Ana-Maria Chirila, din Bacau. Si, ca un bonus, pentru fanii actorului, care n-au avut sansa sa-l vada in "carne si oase", starul le ofera, prin intermediul ziarului nostru, un autograf "mare cit inima lui". SIMONA ECOVOIU "Gettysburg" la PRO TV O reconstituire grandioasa a Razboiului civil Filmul reprezinta "replica" magnatului Ted Turner la "Pe aripile vintului" (pina in acel moment cea mai costisitoare reconstituire a Razboiului civil). Pelicula programata la Pro TV in aceasta seara, de la ora 22.00, recreeaza faimoasa batalie de la Gettysburg, folosind drept scenariu romanul premiat cu Pulitzer al lui Michael Shaara. Filmul prezinta o impresionanta desfasurare de forte. Dureaza patru ore si jumatate, fiind prezentat de Pro TV in doua parti (astazi si miine de la ora 22.00). A fost filmat pe cimpul de lupta de la Gettysburg, transformat acum in parc national. Scenele de lupta beneficiaza de o figuratie numeroasa - peste 13.000 de oameni care s-au oferit voluntari pentru filmari, platindu-si drumul pina la locatii si construindu-si singuri accesoriile de lupta. Actori excelenti si-au asumat rolurile eroilor acestei infruntari: locotenentul James Longstreet este Tom Berenger, Joshua Lawrence Chamberlain - Jeff Daniels, iar generalul Robert Lee este Martin Sheen. CORNELIA POPESCU Din ciclul "Loveste si fugi!", Jorge Salinas, din "Trei femei", are un copil "din flori" Actorul mexican Jorge Salinas, alias Sebastian din telenovela "Trei femei" (Acasa), se afla in mijlocul unei vii polemici si a cam obosit sa raspunda curiosilor la aceeasi obsedanta intrebare: "Ai un copil din flori?". Pina acum, Salinas - care anul trecut a stirnit vilva aparind gol-pusca in filmul "Sexo, pudor y lagrima" - a negat cu vehementa ca din aventura pe care a avut-o cu actrita Adriana Catao, alaturi de care a jucat in telenovela "Morelia" (regizata de Andrei Zinca), s-ar fi nascut un copil. Adriana Catao este decisa sa-l cheme pe Salinas in fata justitiei, dat fiind faptul ca starul a refuzat de doua ori sa-si faca testul ADN. Actrita a lasat pudoarea si a iesit la rampa cu o serie de declaratii in care tine sa-l asigure ca nu pretinde pensie de intretinere, ci doar recunoasterea paternitatii fiicei sale. Lacrimi se pare ca au curs in casa lui Salinas, sotia lui, Fatima, fiind foarte afectata de intreaga poveste. SIMONA ECOVOIU Incepind de astazi, la PRO TV, O noua serie din "Al saptelea cer" Va mai amintiti de numeroasa familie a pastorului Eric Camden din "Al saptelea cer"? Incepind de astazi, de la ora 17.30, in fiecare zi, de luni pina vineri, PRO TV va difuza o noua serie a acestui serial. La incheierea sezonului doi, Matt, cel mai mare dintre copiii pastorului Eric Camden, tocmai anuntase ca pleaca la facultate, intr-un alt stat, simtind ca a sosit momentul sa se descurce si singur. Sa vedem ce va face familia fara el, caci Marry, sora lui, iubeste mai mult ca niciodata singuratatea, continuind sa sustina ca nu o intereseaza baietii. Lucy tot guraliva a ramas, Simon se uita dupa fete, ca un adevarat adolescent, iar Ruthie este cea care trebuie sa stie tot ce se intimpla in casa. Cit despre cei doi gemeni, acestia abia acum intra in "actiune". In stilul serialelor produse de Aaron Spelling, si "Al saptelea cer" aduce in discutie problemele tipice familiei contemporane. (S.E.) Secvente de Hitchcock, la Jupiter Cameramanul Ticu Constantin, atacat de-un pescarus Simbata seara, telespectatorii PRO TV au urmarit prima editie a emisiunii "Steaua ta norocoasa" de la mare, din "Tara de Vara". Ceea ce insa n-au putut ei vedea, a fost aventura - demna de filmele lui Hitchcock - prin care a trecut Ticu Constantin, cameraman aflat in exercitiul functiunii. Repartizat sa transmita imagini in direct de pe acoperis, el a fost atacat de un stol de pescarusi, exact ca in filmul "Pasarile". Desi s-a luptat vitejeste cu zburatoarele, in cele din urma, coplesit de numarul lor, Ticu a coborit de pe cladire, jurind ca pe viitor isi va lua masuri de precautie. In acest sens, unul dintre colegi i-a oferit o casca de motociclist, imprumutata de la un spectator aflat in concediu pe litoral.(O.M.) Un nou serial la Antena 1 "Croaziera de lux" in Caraibe Lansarea grilei de vara la Antena 1 debuteaza cu un nou serial. De luni pina vineri, la ora 18.00, veti putea calatori cu cel mai luxos vapor din lume intr-o "Croaziera de lux". Este prima data cind "Observatorul", principala emisiune de stiri de la ora 19.00, nu va mai fi precedat de o telenovela. Zilnic "Printesa soarelui" va va purta, timp de o ora, pe valuri, iar membrii echipajului vor veghea la buna voastra dispozitie. Produs de Aaron Spelling, serialul este continuarea unuia dintre cele mai populare show-uri de televiziune de la sfirsitul anilor '70. De data aceasta insa este mult mai indraznet. Jim Kenedy III (Robert Ulrich) este noul capitan desemnat sa conduca "Printesa soarelui" in Caraibe, iar Camille Hunter (Joan Severance) este seful securitatii navei. Alaturi de el, calatorii vor intreprinde un voiaj plin de aventuri si povesti de dragoste. In fiecare episod apar numerosi invitati speciali, precum Ian Ziering, Alexandra Paul, Sasha Mitchell sau Harley Jane-Kozak. In prima parte il puteti revedea pe Doug Savant, actor pe care il cunoasteti din "Godzilla" si "Melrose Place". OTILIA MIHAILOV Debut fulminant al festivalului "Callatis 2000" Simbata seara, agitatie mare in Mangalia. Toata suflarea orasului, dar si turistii veniti in concediu in celelalte statiuni ale litoralului romanesc s-au adunat, cu mic, cu mare, la malul marii. In portul turistic, pe 1 iulie, ora 21.00 punct, a acostat nava amiral "Callatis 2000" care, timp de mai bine de doua luni, va constitui "teatrul de razboi" pentru trupele tinere autohtone calificate la manifestarea numita "Hitul Verii". Din 25 de melodii, lansate "la apa" vara aceasta si selectionate riguros timp de mai multe luni, va fi aleasa una, care va deveni laitmotivul discotecilor. In deschiderea festivalului, timp de aproape trei ceasuri, 25 de formatii romanesti de toate genurile s-au "perindat" prin fata a circa 30.000 de spectatori. O scena care cintareste 40 de tone Nava, transformata, in timp record, de 140 de specialisti de la santierul naval Daewoo din Mangalia, intr-o imensa cochilie de culoarea marii, i-a "suportat" pe toti cei veniti la Mangalia cu gindul de a fi alesi. 40 de tone, atit cintareste imensa scena. Initial, producatorii, ALDACO Film, Primaria din Mangalia si Atlantis Intermedia, nu au dorit sa acopere scena, dar, din motive lesne de inteles, s-au vazut nevoiti sa ia in calcul si varianta acoperirii ei. Din fericire, nici vedetele si nici spectatorii nu s-au lasat intimidati de frigul care inca se mai instaleaza la mare, o data cu lasarea serii. Cea mai buna dovada in acest sens au constituit-o costumele celor care au evoluat pe scena - costume de baie sau maiouri din lame cu decolteuri bogate sau fara spate. Dimpotriva insa, costumatia vedetelor a incins si mai mult spiritele. Cum era si firesc, momentele de inceput si de sfirsit ale spectacolului au fost marcate cu cite un imens foc de artificii. 400 de kilograme de pulbere multicolora, pusa la dispozitia organizatorilor de Euromerx, au luminat timp de mai bine de 10 minute cerul noptii de vara, spre incintarea tuturor. Din apa, manifestarea a primit OK-ul zeului Neptun, invocat cu torte aprinse de citeva zeci de "nimfe". Dupa ce si primaria si-a adus obolul - o sticla cu sampanie care s-a spart de bordul vasului cu un sunet care se auzea si din Constanta - a inceput distractia. Atmosfera s-a incalzit instantaneu. Era de asteptat sa se intimple asa, cind ai prezentatori ca Gabriel Cotabita, Alice Dumitrescu si Madalina Loghin. Gabi Cotabita a jucat de fapt un dublu rol aici - prezentator, dar, in primul rind, producator. Postata departe de scena, intr-un loc special amenajat pentru filmare, Alice Dumitrescu nu si-a prea facut simtita prezenta. Vorba unui spectator, "parca a vorbit in punga". Spectacolul a inceput cu dreptul. Primii in concurs, baietii de la Colour Mix, iesiti pe "sticla" acum aproape un an, au facut figura buna. Nu numai ei insa. Nici baietii de la Axxa, Gaz pe foc, Bere Gratis, L.A. nu s-au lasat mai prejos. K1 facut insa, fetele i-au "dovedit" pe junii primi. Pentru ca, fara nici o urma de indoiala, pustoaicele de la A.S.I.A., Andre si Angels au smuls cele mai multe ropote de aplauze. Din culise Gabi Cotabita alearga tot timpul de colo-colo, cu desfasuratorul spectacolului in brate. Daca n-ar avea statura impozanta, ai zice ca e titirobil. Oricum, este singur la mare. Nu i-a fost depistata, pina acum, nici o umbra feminina ; Tot "solo" i-am vazut si pe baietii de la Axxa. Dinu nu-ti da autograf decit daca ii spui din ce formatie face parte ; Cele doua Andre au purtat vesminte de avangarda: costume de baie stralucitoare, in culorile verii, cu slipul mascat si picioarele infasurate de sus pina jos cu o bentita ingusta din acelasi material; Fetele de la A.S.I.A., din contra, au optat pentru o costumatie complet lipsita de stralucire. Au lasat lameul pentru costume de camuflaj. Le reprezinta mai bine, la cit de razboinice sint - zic ele. Si noi zicem la fel, dupa cum se misca pe scena ; Prezenta si ea la fata locului, Madalina Manole impartea zimbete ici si colo in culise, intre doua guri de cafea. Cu o fusta decenta si un top cu volanase lila, Madalina nu era deloc stresata de prospetimea din jurul ei. Ea se considera, chiar inainte de aparitia pe scena, o cistigatoare pentru simplul motiv ca a reusit sa intre intre cele 25 de formatii tinere. Restul nu mai conteaza, zice ea. Oare? ; Baietii de la Colour Mix sint extrem de prietenosi cu toata lumea, indiferent daca poarta sau nu ecuson de VIP. Nu au refuzat, de exemplu, sa faca o poza cu o fana care, probabil, le pazise cearsaful, ziua, pe plaja. Se vede treaba ca au prietene intelepte ; Blonda si stralucitoare, Madalina Loghin era extrem de degajata, desi se afla in focul examenelor de bacalaureat. Acesta este probabil si motivul pentru care nu a stat prea mult nici la petrecerea de dupa show, organizata la complexul Caltunul, din Venus. Duminica, Madalina si-a facut bagajul si, cuminte, a plecat spre Bucuresti pentru a da piept cu examenele ; Unul dintre baietii de la Gaz pe foc si-a serbat ziua de nastere imediat dupa spectacol, tot la Caltunul. Lautarii i-au cintat "As da zile de la mine", iar el s-a plimbat toata noaptea cu o imensa sticla de sampanie printre invitati ; Feerie de culori, buchete de artificii. Trupe de dance, latino, pop-rock, rock&roll - parada celor mai bine cotati artisti muzicali si case producatoare de discuri. Toti luptind pentru "Hitul Verii". Concert pe o nava port-scena, unica in Romania. Paradoxal, de la spectacolul de la Rotterdam, TVR 1 a prezentat, simultan cu deschiderea de la Callatis, o copie fidela a acestei scene. MIHAELA STOICA Serviciul de Ajutor Maltez sprijina sinistratii din Banat Serviciul de Ajutor Maltez in Romania, organizatie nonguvernamentala cu sediul la Cluj-Napoca, va ajuta 1.800 de familii "sinistrate in urma inundatiilor din aprilie 2000". "Proiectul sinistrati" vine in sprijinul persoanelor grav afectate din judetele Arad, Caras-Severin si Timis. Ajutorul umanitar, in valoare totala de 11.500 de marci germane, va ajunge la beneficiari sub forma unor pachete de alimente, sapun, detergent si paturi de lina. Fiecare pachet are o valoare aproximativa de 500.000 de lei. Distributia ajutoarelor se va face in colaborare cu primariile din localitatile vizate. Proiectul se afla deja in derulare, iar de el au beneficiat pina acum doua comune din judetul Arad si sapte din judetul Timis. Urmeaza ca ajutoarele sa fie distribuite si in alte comune din judetul Arad si in doua localitati din judetul Caras-Severin. Finantarea proiectului a fost posibila cu ajutorul Ministerului de Externe al Germaniei, precum si al organizatiilor "Malteser Hilfdienst" si "Carites Luxemburg". BOGDAN STANCIU 631.000 de lei alocati lunar caminelor pentru intretinerea unui batrin Caminele pentru pensionari si batrini care exista in prezent vor trebui sa functioneze, dupa ce guvernul va aproba o propunere a Ministerului Muncii si Protectiei Sociale, sub forma de camine pentru persoane virstnice. Intrucit Legea privind asistenta sociala a persoanelor virstnice a intrat de curind in vigoare, MMPS are obligatia sa mai propuna spre aprobare citeva proiecte de hotariri fara de care legea nu ar putea fi aplicata. Prin urmare, MMPS a elaborat normele metodologice pentru stabilirea costului mediu lunar de intretinere in camine si contributia lunara de intretinere pe care o datoreaza persoanele virstnice sau de sustinatorii lor legali. Dupa cum ne-a declarat Florin Pasa, director in MMPS, costul ingrijirii unui batrin in caminele pentru virstnici nu poate depasi 631.000 de lei/luna de persoana. In cazul in care persoana respectiva nu are posibilitati financiare, contributia va fi stabilita in functie de nivelul venitului acestuia sau, in alte situatii, sustinatorii lui legali vor suporta cheltuielile ingrijirii in camin. In aceste institutii, persoanele virstnice vor beneficia de servicii sociale (ajutor pentru menaj, consiliere juridica si administrativa), servicii sociomedicale (ajutor pentru mentinerea sau readaptarea capacitatilor fizice ori intelectuale, asigurarea unor programe de ergoterapie, sprijin pentru realizarea igienei corporale), servicii medicale (consultatii si tratamente la cabinetul medical, in institutii medicale sau la patul persoanei, daca aceasta este imobilizata; servicii de ingrijire-infirmerie; asigurarea medicamentelor; consultatii si ingrijiri stomatologice). Ministerul Muncii va trebui sa anunte, de asemenea, si lista tuturor caminelor pentru virstnici care vor functiona in viitor. EUGENIA MIRCESCU Vasile Tomescu isi terorizeaza familia de mai bine de sase ani O familie din Sacele este terorizata, de mai bine de sase ani, de un betiv. Soacra, sotia si fiica barbatului sint speriate si cer cu disperare ajutor. Din cauza barbatului agresiv, femeile sint nevoite sa fuga impreuna cu fetita si sa se adaposteasca prin vecini sau chiar afara, in ploaie ori in frig si ninsoare. Fiica, sotia si soacra lui Vasile Tomescu iau cite o bataie ori de cite ori acesta se imbata. In ultimii sase ani, cele doua femei si copilul lui Vasile au dormit mai multe nopti pe la vecini decit acasa. Puse in situatia de a fi mereu pregatite sa o rupa la fuga pentru a-si scapa pielea, femeile si copilul s-au adaptat situatiei si si-au facut o gaura in gard, prin care sa poata disparea cit mai repede. "Daca fugeam pe poarta, ne prindea si ne lua la bataie", povesteste Claudia Tomescu, in virsta de sapte ani, fiica lui Vasile. Ultimul scandal a avut loc in urma cu citeva nopti, cind Tomescu, beat din nou, si-a gonit iar familia, dupa care a dat foc la casa. Din fericire, flacarile au fost stinse de vecini si de femeile din familia lui care s-au intors acasa cind au observat fumul dens ce iesea din locuinta. Cind se imbata, Vasile este obsedat sa-si omoare familia Ana Neacsu, soacra lui Vasile, povesteste ca linistea familiei sale s-a spulberat in urma cu opt ani, cind fiica ei, Rodica, l-a cunoscut pe Vasile. "Sotul meu a murit de inima la citeva luni dupa ce fata mea l-a luat de barbat pe Vasile. Degeaba i-am spus noi sa nu-l ia, ca am vazut ca e rau si bea: ea nu ne-a ascultat. Inainte sa se marite cu el, Vasile venea la noi in casa beat si batea cu pumnul in masa. Cred ca tot din cauza lui s-a dus si sotul meu", povesteste batrina, in virsta de 67 de ani. "Chiar si cind copilul era mic, ne lua la bataie pe toti si trebuia sa fugim din calea lui incotro vedeam cu ochii. La inceput o batea doar pe Rodica, ca era si foarte gelos, dar de citva timp spune ca vrea sa ne omoare pe toti. Asta ne omoara pina la urma, nu scapam de mina lui", mai spune batrina. "A jurat chiar si in fata preotului ca nu mai bea si nu mai face scandal, dar cind a iesit din biserica s-a oprit la circiuma". De-a lungul anilor, cele doua femei au incercat sa faca tot ce le-a stat in putinta pentru a indrepta situatia din casa, mai ales, zice batrina, pentru ca fetita crestea si scandalurile si vorbele de ocara ale lui Vasile nu mai conteneau. "Am chemat si politia de citeva ori. L-au amendat, dar tot nu s-a potolit. O data chiar l-au dus la spital. A stat acolo doua saptamini, dupa aceea nu a mai baut timp de trei luni. Dar cind a terminat tratamentul s-a apucat din nou de betii. Din cauza asta l-au dat afara si de la serviciu, de la Electroprecizia, iar acum este somer", mai povesteste Ana. A vrut sa-si electrocuteze nevasta si fiica Vecina batrinei, cea la care se refugiaza Ana, Rodica si Claudia cind Vasile este furios, spune si ea ca barbatul este din cale afara de rau. "Mereu ameninta ca le da foc, anul trecut chiar a turnat diluantul dintr-o sticla in curte si i-a dat foc, dupa ce le-a batut si le-a alungat. Pe batrina a lovit-o cu capul de pereti, iar prin casa a distrus si a spart tot ce mai aveau si ei. La mine nu vine, ca ii e frica de politie, de aceea se ascund si ele, bietele, la noi", ne-a spus vecina Anei Neacsu. Vasile a vrut sa-si electrocuteze nevasta si fiica. Batrina povesteste ca, acum citeva seri, Vasile a venit din nou beat si a intins prin casa un fir pe care l-a cuplat la reteaua electrica, cu intentia de a-si electrocuta sotia si fiica. "A injurat si a amenintat pina cind a venit fiica mea de la schimbul II. Cind a ajuns Rodica acasa, a luat-o la bataie, pentru ca l-a intrebat ce e cu firele. Apoi, a dat foc sifonierului. A venit politia si l-a luat, dar dimineata a fost inapoi. Si-a luat citeva haine si de atunci nu l-am mai vazut. M-a amenintat ca se intoarce. Traim cu frica si acum. A zis ca nu se lasa pina nu ne omoara". Ana, Rodica si Claudia stau zavorite in casa. Vasile a scapat din nou doar cu o amenda. CAMELIA CSIKI Primarul a abdicat la Sarbatoarea saltimbancilor Regina Maia a condus Timisoara vreme de trei zile Cea de-a cincea editie a Sarbatorii saltimbancilor de la Timisoara s-a bucurat, ca in ficare an, de un succes enorm. Sute de mii de persoane au trecut in perioada 30 iunie-2 iulie prin zona centrala a orasului unde au fost amenajate 11 scene pentru spectacole de muzica sau teatru, standuri si gherete. Au fost trei zile de nebunie. S-a cintat, s-a dansat si nu au lipsit majoretele, concursurile, micii, gulasul, vinul si berea. Anul acesta s-a lansat si "gulasul light", care este de fapt aceeasi mincare delicioasa, insa mai putin condimentata. In fata catedralei s-a jucat volei pe nisip, alaturi, un concurs de tricouri care facea furori, in timp ce fumul de la gratare ii atragea pe toti spre mici, frigarui sau chiar spre purcei de lapte sau boi la protap. Pentru ca saltimbancii nu au fost, nu sint si nici nu vor fi republicani, in fiecare an, ei isi aleg un rege. De aceasta data a fost vorba despre o regina. Actrita Maia Morgenstern si-a asumat dificila misiune de a conduce timp de trei zile un intreg oras. Vineri dupa-amiaza, primarul Timisoarei, Gheorghe Ciuhandu, i-a predat cheia orasului Reginei Maia. In acest an, Sarbatoarea saltimbancilor a fost organizata sub forma unor alegeri pentru ca tot sintem intr-un an electoral si electoratul este cam nepasator. In lumea saltimbancilor a fost insa altfel. Participarea la scrutin a fost mai mare decit la alegerile locale. Participantii au avut de ales intre grijulii, cei care au o atitudine cumpatata si cu grija zilei de miine, si nepasatori, care au ca optiune fiesta cu orice pret, fara sa le pese de viitor. Cei care au intrat in tabara nepasatorilor si-au pus pe cap caciulite cu cornite, iar ceilalti - caciuli cu aripioare. De votat s-a votat intr-un tramvai de epoca transformat in urna. Totul a fost supravegheat de Regina Maia si de cele doua omniprezente mascote, Asterix si Obelix. Au fost trei zile de relaxare, in care timisorenii au putut sa uite de grijile zilnice si sa se distreze pe cinste. TUDOR FLUERAS La sarbatoarea Sfintului Stefan cel Mare s-au tras salve de mitraliera La Manastirea Putna a avut loc ieri cea de a opta sarbatorire a Sfintului Stefan cel Mare, dupa canonizarea din 1992. La slujba religioasa au participat citeva mii de credinciosi veniti din toate judetele Moldovei. Sfinta Liturghie a fost oficiata de IPS Pimen, arhipiscopul Sucevei si Radautilor PS Gherasim, episcop de Radauti si de un sobor de preoti. Slujba a inceput la ora 9.00, dupa ce preotii si credinciosii s-au inchinat la mormintul lui Stefan cel Mare si Sfint, amplasat in incinta manastirii. Apoi, in memoria domnuui s-au tras salve de mitraliera. In fata celor citorva mii de oameni, IPS Pimen si-a exprimat mihnirea ca deputatii au votat legiferarea homosexualitatii si a cerut "sa nu se legiferze ceea ce nu este de legiferat". Apoi, IPS Pimen a spus: "Sa nu uite ca ei au votat pe Biblie si pe Sfinta Scriptura. Daca ei au uitat noi trebuie sa le aducem aminte". Comandantul Inspectoratului Judetean al Politiei de Frontiera, col. Stefan Butnaru s-a aratat dezamagit de decadenta din Vest unde este "pornografie si homosexualitate" si a atras atentia asupra alegerilor din toamna: "Sfintul Dumnezeu sa dea intelepciune poporului, pentru ca, in toamna, sa aleaga o conducere cu adevarat crestina". TUDOR AVRAM Americanii au sarbatorit,la Brasov, Ziua Independentei Brasovul a fost simbata, timp de citeva ore, o mica America datorita unei manifestari ocazionate de sarbatoarea nationala a SUA. Ziua Independentei s-a sarbatorit simbata pentru prima oara si la Brasov. Americanii din Brasov au facut la prima ora donatii leaganelor de copii si caminelor de batrini. De la ora 14.00, s-a dat startul, de la Baza Spotiva Olimpia, in crosul "American Independence Day", competitie la care au participat 20 de elevi de la scolile brasovene. Fiecare participant a primit o diploma onorifica, iar ocupantii primelor pozitii au fost premiati. La 15.30, Baza Olimpia a fost gazda unui cocktail, unde au fost prezente personalitati ale vietii publice din Brasov, reprezentanti ai tuturor cultelor religioase, precum si ai liceelor si scolilor din intreg judetul. Pe linga bucatele americane, sarbatoritii au mincat pe saturate mititei si alte preparate romanesti. La Baza Olimpia a sosit si ambasadorul SUA in Romania, James Rosapepe, impreuna cu sotia. CAMELIA CSIKI Cutremur in Vrancea Simbata noaptea, in zona Vrancea, s-a produs un cutremur de mica intensitate. Dupa cum a anuntat Institutul National de Cercetare-Dezvoltare pentru Fizica Pamintului, in ziua de 1 iulie 2000, la ora 23.50 si 8 secunde, s-a produs, la adincimea de 65 de kilometri, un cutremur cu magnitudinea de 4,6 grade pe scara Richter. Intensitatea cutremurului in zona epicentrala a fost de 4 grade pe scara Mercalli. In Bucuresti, intensitatea seismului a fost de 1-2 grade pe scara Mercalli. (E.M.) Locuitorii din Petresti s-au mutat in Spania Dupa 1989, sasii din judetul Alba au parasit in masa Romania si au plecat in tara lor de origine. In Petresti, o localitate-satelit a orasului Sebes, din cele 830 de familii de sasi, care traiau in zona inainte de '89, au mai ramas in prezent in jur de 200 de oameni, in marea lor majoritate batrini proveniti din familii mixte. Daca sasii au plecat in locurile lor de bastina, tinerii romani din Petresti au ales, in ultimii zece ani, sa plece spre un alt "El Dorado" - Spania. Majoritatea s-au realizat acolo si nu mai vor sa se intoarca in tara. Un exod fara precedent In ultimii zece ani, mai mult de un sfert din populatia localitatii Petresti a plecat in Spania. Potrivit statisticilor, din cei peste 5.000 de locuitori, mai mult de 1.500 s-au stabilit acolo. Plecarea sasilor si a tinerilor a transformat infloritoarea asezare de odinioara intr-una pe cale de disparitie. Acum, multe case sint parasite si zavorite. In Spania nu au plecat doar someri, ci si tineri proveniti din familii cu o situatie materiala buna. Numai in acest an, au plecat spre Peninsula Iberica peste 300 de tineri. Firma Apulum straluceste in Madrid Familia Gotea locuieste intr-una dintre superbele vile din Petresti, construite la inceputul secolului pentru inginerii austrieci care munceau la fabrica de hirtie. Cei doi copii ai familiei si-au construit din nimic o viata prospera in Spania. In iunie 1991, Aurelian, pe atunci in virsta de 23 de ani, a plecat in peninsula cu o excursie organizata din Bucuresti. Mama lui Aurelian povesteste ca, atunci cind s-a urcat in autocar, ghidul le-a spus: "Cred ca stiti fiecare de ce plecati in excursie. Nu ne faceti sa asteptam unii dupa altii". Dupa patru zile in Spania, Aurelian a abandonat itinerarul si si-a gasit de lucru. Doar actrita Olga Tudorache si o singura familie s-au mai intors din cei 50 de excursionisti romani. De altfel, Aurelian le-a scris o scrisoare parintilor sai si a rugat-o pe Olga Tudorache sa o puna la posta, din Bucuresti spre Petresti. Tinarul a ales Madridul si a inceput sa lucreze ca muncitor necalificat. A fost pe rind zidar, faiantar, zugrav, instalator. Dupa doar trei luni, i-a trimis tatalui sau bani pentru a-si cumpara o Dacia. In 1993 a venit acasa sa se insoare, dupa care s-a reintors la Madrid. Cu trei ani in urma, Aurelian si-a deschis propria firma, APULUM, care are ca principal obiect de activitate renovari si decoratiuni interioare. Are citiva zeci de angajati, in majoritate romani, multi din ei din Petresti, dar si citiva spanioli. Are rezidenta definitiva si si-a cumparat apartament cu 20.000 de marci germane intr-o zona selecta de linga Madrid. Este unul dintre romanii realizati din Spania. Fapt care l-a determinat pe ambasadorul Romaniei la Madrid, Darie Novaceanu, sa-l invite in repetate rinduri la petrecerile de la ambasada. In luna august, Aurelian va deveni tatic. Parintii lui, care l-au vizitat in repetate rinduri, nu cred ca baiatul se va mai intoarce acasa curind. Sora lui Aurelian, Gina, a ales tot Spania, in 1995, cind avea 31 de ani. Este casatorita, are un baiat si o fetita si lucreaza in Guadalajara, pe domeniile unei instarite familii spaniole. Ea si sotul ei trebuie sa aiba grija de casa proprietarilor si de suprafata aferenta - 600 de hectare de padure, piscine, terenuri de golf, fotbal si tenis. Parintii celor doi sint multumiti de realizarile copiilor. Ei spun ca pentru a reusi in Spania trebuie, in primul rind, sa muncesti bine, sa fii serios si sa iti respecti cuvintul dat. Altfel, n-ai nici o sansa. Zidarul Sorin si-a construit casa in sapte luni Pe Sorin Pop, un alt petrestean - spaniol, l-am gasit acasa. Pentru trei saptamini se afla in vacanta cu familia: sotia, Gertrude, si cei doi copii - Ana Maria (doi ani si noua luni) si Andrei (un an si jumatate), ambii nascuti in Spania. Sorin are 33 de ani si a plecat din Petresti in 1991. Acum locuieste intr-o casa superba, cu cinci dormitoare, salon, patru bai, garaj, in Eurovillas, o localitate situata la 45 de kilometri de Madrid. Doar terenul aferent, 300 de metri patrati, l-a costat citeva zeci de mii de marci, iar casa a fost gata in sapte luni, timp in care Sorin, de meserie zidar, a lucrat si in alte locuri. L-am intrebat de ce a plecat din Romania. "Unui tinar ar trebui sa-i dai curaj, sa-l stimulezi sa realizeze ceva. In tara nu s-a putut. Eu am plecat, dar si aici am avut piedici. Trebuie sa platesti toate impozitele, apoi trebuie sa-ti cauti de lucru. Daca in Romania, economia este la pamint, cum sa-ti fac eu casa, daca tu nu ai bani? Din pacate, constructiile nu functioneaza la noi. Cind o sa mearga bine in constructii, atunci o sa fie bine in Romania.Trebuie sa fie stimulata productia, nu comertul de doi lei", este de parere Sorin. El spune ca nu se va mai intoarce definitiv acasa, poate si din cauza copiilor carora le place Spania. In plus, are multe avantaje. Chiar daca e roman, a putut sa ia un imprumut cu dobinda de 4-5% pe an, pentru a-si face casa. "Acolo, povesteste tinarul, daca primesti un credit de 8-9 milioane de pesetas pentru zece ani, la sfirsitul acestei perioade mai ai de platit in plus doar 1-1,5 milioane. Aici, in Romania, 85% din venit ti se duce pe tot ce trebuie sa platesti, iar despre birocratie nu mai spun, ca o stiti foarte bine". Aurelian si Sorin sint doar doua exemple dintre miile de romani care au izbutit sa-si creeze o viata lipsita de griji pe meleaguri straine. Iar tinerii din Petresti sint in continuare atrasi de castele spaniole. LUCIAN DOBRATER Sinucidere in familie Cadavrele a doi ploiesteni, sot si sotie, au fost descoperite in luminatorul unui bloc situat in Bdul Iuliu Maniu, din sectorul 6 al Bucurestiului. Gheorghita (55 de ani) si Florea Bucura (52 de ani) au fost gasiti decedati, prezentind, conform primelor cercetari efectuate de politisti, leziuni specifice caderii de la inaltime. Inaintea sinuciderii, sotii Bucura s-au plimbat doua ore prin fata blocului, tinindu-se de mina. Ultima dorinta: cite un ness Sotii Bucura au ajuns la Bucuresti in cursul zilei de vineri. Erau hotariti sa se sinucida, din cauza unor probleme financiare. S-au plimbat citeva ore prin oras, apoi au cautat un loc unde sa-si puna capat zilelor. Spre seara au ajuns in cartierul Militari, in apropiere de blocul 17 din Bdul Iuliu Maniu nr.55. S-au plimbat citeva minute prin jur, au intrat in scara blocului si au observat ca imobilul are curte interioara. Era ora 20.00 cind sotii Bucura s-au hotarit sa-si puna capat zilelor, aruncindu-se de la etajul 10 al blocului, in curtea interioara. Dupa ce si-au ales locul in care urmau sa se sinucida, au inceput sa se plimbe pe aleea din jur, tinindu-se de mina. Locatarii din zona spun ca i-au vazut pe sotii Bucura plimbindu-se timp de aproape doua ore. " Pe la ora 20.30 au intrat la mine, in magazin, si m-au rugat sa le fac cite un ness. I-am refuzat, spunindu-le ca nu pot pentru ca este magazin, nu terasa sau bar. Au zimbit, mi-au multumit, apoi au plecat. Apoi, cind am auzit ce s-a intimplat, mi-a parut rau ca nu le-am facut cafeaua. Era ultima lor dorinta", ne-a spus o vinzatoare de la un butic situat la parterul blocului. Era ora 22.30 cind sotii Bucura s-au decis sa-si incheie socotelile cu viata. Au intrat in scara blocului si au urcat cu liftul pina la etajul 10. Florea avea, in buzunar, un bilet impaturit, in care cei doi soti explicau in scris motivul sinuciderii: probleme financiare. Au intrat in balconul luminatorului si, tot tinindu-se de mina, au sarit in gol. Au murit pe loc, cu trupurile zdrobite de asfalt. Bufnitura surda care s-a auzit in luminator a atras atentia unor locatari care s-au uitat pe ferestre sa vada "ce a cazut". Oamenii au constatat ingroziti ca "obiectele cazute" sint, de fapt, doua cadavre si au anuntat politia. Inainte sa moara, sotii Bucura si-au platit datoriile la intretinere Locuitorii blocului 17 din Bulevardul Iuliu Maniu au descoperit linga cele doua cadavre un bilet in care aratau ca nu au pe nimeni, nu au bani si prin care solicitau bucurestenilor sa aiba grija de corpurile lor, sa-i inmorminteze. Dupa toate probabilitatile, cei doi soti si-au luat zilele. Sinucigasii figurau in evidentele politiei cu domiciliul stabil in strada Soldat Erou Marian Moldoveanu, din zona de Vest a Ploiestiului. In fapt, Gheorghita si Florea Bucura nu mai locuiau in garsoniera de la parterul blocului 20 de peste o luna, pentru ca si-au vindut tot ce aveau prin casa si, ulterior, garsoniera. Vestea mortii celor doi i-a uimit pe vecinii familiei Bucura. Ei au declarat, pentru "Evenimentul zilei, ca niciodata nu a avut probleme cu cei doi, insa, deseori, nea Florea amintea cu mare tristete de copilul lui din prima casatorie. Dupa ce si-a vindut garsoniera, pina ce noul proprietar s-a mutat, Florea Bucura se cam luase de bautura si a fost dat afara de la societatea ploiesteana la care lucra, ca lacatus mecanic. La plecare si-au platit datoriile la intretinere si le-au spus vecinilor ca se muta la Lugoj, fara sa precizeze de ce. Politistii il cauta pe fiul sotilor Bucura pentru a-i comunica sa vina si sa ridice cadavrele de la IML. DANIEL NEAMU VIOLETA STOICA La Afumati - Ilfov, Sapte hectare de griu, inundate cu titei Hotii de carburant au "intepat" o conducta a "Compet" si jetul de lichid a tisnit la 50 de metri inaltime In noaptea de vineri spre simbata, o banda de hoti de carburant a spart o conducta care transporta titei brut de la Constanta la rafinaria Pitesti, linga soseaua Bucuresti-Urziceni. La aproximativ trei kilometri distanta de drumul de tara ce strabate satul Sindrilita, judetul Ilfov, infractorii au sapat o groapa adinca de 1,2 metri, pentru a decoperta conducta, pe care, ulterior, au perforat-o in doua locuri. Potrivit anchetatorilor, in momentul in care indivizii au spart a doua oara conducta, stutul nu a mai fost bine instalat. Titeiul a tisnit cu o viteza fulgeratoare, ridicindu-se la 50 de metri inaltime. Hotii s-au speriat, si-au abandonat uneltele, citeva haine si au fugit in mare viteza. Radu Florea, presedintele Asociatiei Agricole Afumati, ne-a declarat ca infractorii, cinci sau sase indivizi, au fugit de la locul faptei cu trei masini, in jurul orei 8.00 dimineata. Politistii au fost alertati de Nicusor Neagu, supraveghetor la SC "Compet" SA Ploiesti, care a declarat ca, printr-una din gauri, se scurgea titeiul pe tarlaua de griu, intinzindu-se cu viteza. La fata locului s-a deplasat o echipa de politisti de la IPJ Ilfov. Au sosit si specialistii de la "Compet" SA, care au astupat cele doua gauri, oprind scurgerea. In tot acest timp, pompierii militari s-au deplasat in zona afectata cu o masina de supraveghere, pentru a evita declansarea incendiului in momentul sudarii conductei. Sapte hectare de griu au fost distruse complet In urma incidentului, au fost distruse aproximativ sapte hectare de griu apartinind Asociatiei Agricole Afumati. "Va dura cam trei ani pina ce acest pamint va deveni fertil. Trebuie tratat de acum inainte prin metode speciale", ne-a declarat presedintele asociatiei. Potrivit lui Radu Florea, pagubele recoltei de griu din acest an s-au ridicat la aproximativ 150 milioane de lei. In schimb, valoarea prejudiciului cauzat rafinariei "Compet" din Ploiesti urmeaza sa fie stabilita de inspectorii de la Agentia Nationala pentru Protectia Mediului, care vor evalua si consecintele asupra terenului afectat. Taranii din Sindrilita, ale caror terenuri faceau parte din Asociatia Agricola Afumati, se intreaba cu groaza cu ce vor trai in urmatorii trei ani. De bine, de rau, ei aveau piinea asigurata. In momentul de fata, reactiile lor sint dintre cele mai diverse: unii pling, altii s-au resemnat, dar cei mai multi ii blesteama pe infractori. "Fir-ar ai dracului de hoti, ne-au nenorocit. Sa dea Domnu' sa fie prinsi si sa plateasca pentru ca ne-au distrus munca si traiul nostru pe trei ani de-acum incolo", suduiau satenii. Pe de alta parte, specialistii "Compet" spun ca vor suporta ei toate despagubirile. Col. Dumitru Pirvu, adjunct al inspectorului-sef de la IPJ Ilfov, ne-a declarat ca s-au intensificat cercetarile pentru identificarea, in cel mai scurt timp, a infractorilor. Politistii verifica pacientii internati sau tratati ambulatoriu in spitale, in ultimele trei zile, pentru a descoperi daca infractorii nu au fost raniti in urma contactului cu jetul de petrol. Potrivit unor surse, hotii au uitat sa recupereze de la locul incidentului unele lucruri, in care se pare ca s-au gasit bonuri valorice si citeva acte. ALINA GRIGORE DANIEL NEAMU 