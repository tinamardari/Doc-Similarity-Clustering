 PNL cere SRI numele persoanelor carora li s-au "fabricat" dosare Chiar daca intr-un mod voalat, liberalii accepta ideea ca au fost "intoxicati" cu documentul care il dadea pe Radu Timofte, directorul SRI, ca urmarit al unei directii anti-KGB dinainte de 1990. Acum, SRI a transmis un comunicat prin care informeaza ca documentul folosit de George Serban este unul fals si ca s-au propus masuri disciplinare impotriva unui general si a altor ofiteri. SRI a recunoscut, de asemenea, ca "inca din 1993, la ordin, citeva cadre au intreprins actiuni dirijate, menite sa discrediteze anumite persoane publice, inclusiv prin acreditarea implicarii acestora in diverse afaceri oneroase". In urma acestor dezvaluiri, grupul PNL din Senat cere SRI sa spuna opiniei publice cine a dat ordinul respectiv si care sint acele persoane publice impotriva carora s-au fabricat dosarele de discreditare. NARCISA IORGA Contrabanda cu tigari Dinu Vama il luxeaza pe ministrul Tanasescu! Dupa ce a cam intarcat balaia in materie de credite pe la banci (s-au prabusit), singura sursa de bani necurati a ramas in contrabanda cu tigari si in cea cu alcool (in cafea s-au mai imputinat). Una din tehnicile de a evita taxele, folosita mai ales de cind nu mai vin avioanele pe Otopeni, consta in introducerea tigarilor cu destinatia duty-free. Evident ca acestea nu se mai vind acolo, ci pe piata neagra, dar fara taxe achitate catre stat. Asa se face ca shop-urile in regim duty-free de la granitele Romaniei arata ca au niste vinzari de parca am fi asaltati de turisti, ca si Franta sau Italia. Va mai amintiti si de camioanele gasite pe linga granita, care aveau tigari pe acte, iar in realitate erau goale? Transportatorul nu stia nimic, firma beneficiara - GFS - zicea ca n-a comandat un asemenea transport, si totul a ramas un fel de dosar in coada de peste. Se cerceteaza, dar nu se afla nimic pentru ca actionarii de la GFS au fost aproape si de fosta putere si sint la fel de aproape si de actuala. Pentru a stopa "turismul" cu camioane de tigari pentru magazinele in regim duty-free din zonele de granita, Ministerul Finantelor a emis Ordinul 491 din 6 aprilie 2001, care precizeaza: "Pe timpul transportului pe teritoriul Romaniei marfurile sint supuse regimului vamal de tranzit, cu garantarea drepturilor de import aferente fiecarui transport". Adica importatorul platea taxele si, daca marfa nu se regasea in duty-free, le pierdea. Corect! La 18 zile dupa ordinul ministrului Mihai Nicolae Tanasescu, Dinu Vama a trimis un alt ordin catre toate Directiile Regionale Vamale Interjudetene, prin care, la punctul 2, precizeaza ca transferul marfurilor (adica al tigarilor) de la un magazin duty-free la altul (avind acelasi proprietar) se face "fara garantarea drepturilor vamale de import". Adica din strainatate nu intra fara vama si taxe platite. De la un duty-free, da! Adica ordinul Finantelor e bun. Acum a fost introdusa si tehnica de a-l eluda! Daca luam in calcul faptul ca acele camioane abandonate aveau o incarcatura destinata GFS (grup de firme inregistrate in Cipru si aflate sub controlul lui Gabriel Bobic si Razvan Petrovici), atunci e lesne de inteles unde bat ordinele lui Dinu Vama (mai putin cunoscut decit Dinu Gheorghe, una si aceeasi persoana, director general al Directiei Generale a Vamilor). Pina cind autoritatile vor da de capatul firului, noua nu ne ramine decit sa "sapam" dupa ziua de ieri. Adica dupa urmele camioanelor cu tigari disparute in interiorul Romaniei. GEORGE D. ALEXANDRU Judecatorul Vasile Zvara, acuzat ca a primit mita 1.700 de dolari Dosarul in care judecatorul Vasile Zvara, de la Judecatoria Tirgu Lapus, este acuzat ca a primit mita suma de 1.700 de dolari de la un recidivist, va fi judecat de magistratii Sectiei Penale de la Curtea de Apel din Cluj. In acest sens, vicepresedintele Curtii de Apel Cluj, Dan Turcu, a declarat ca primul termen pentru dosar a fost fixat la data de 25 mai. De asemenea, Curtea de Apel Cluj a sesizat Ministerul Justitiei in legatura cu suspendarea din functie a judecatorului acuzat de luare de mita. "S-a luat deja legatura cu ministrul justitiei, Rodica Stanoiu, care va hotari in zilele urmatoare suspendarea din functie a judecatorului pina la pronuntarea unei sentinte irevocabile si definitive". Spaga de dolari pentru o punere in libertate Din rechizitoriul de trimitere in judecata a magistratului Vasile Zvara reiese ca acesta a primit suma de 1.700 USD de la Daniel Pop Stefanel, pentru a inlocui masura arestului preventiv cu masura obligarii de a nu parasi localitatea. Daniel Pop este recidivist si era cercetat in stare de arest preventiv pentru savirsirea infractiunii de conducere pe drumurile publice a unui aututorism, avind permisul de conducere suspendat, si sustragere de la recoltarea probelor biologice. Magistratul mai este acuzat ca a falsificat un act oficial, cu prilejul intocmirii acestuia, prin atestarea unor fapte necorespunzatoare adevarului in cauza care il privea pe Daniel Pop. In ziua de 6 martie 2000, Vasile Zvara a judecat plingerea depusa de Daniel Pop, prin care acesta solicita instantei inlocuirea masurii arestarii preventive cu aceea de a nu parasi localitatea. Aceasta plingere a fost admisa de Zvara, drept urmare recidivistul fiind pus in libertate. Impotriva deciziei magistratului, Parchetul de pe linga Judecatoria Tirgu Lapus a facut recurs la instanta superioara. Tribunalul Maramures a admis recursul Parchetului si a hotarit, totodata, respingerea plingerii lui Daniel Pop, prin care acesta solicita punerea in libertate. Din cercetarile efectuate de procurorii inspectori de la Parchetul de pe linga Curtea Suprema de Justitie, reiese faptul ca magistratul Vasile Zvara si-a incalcat grav atributiile de serviciu. Dupa ce a luat banii, a falsificat actele Pe linga acuzatia de luare de mita, Vasile Zvara mai este acuzat si de fals intelectual si uz de fals. Dupa ce a dispus inlocuirea masurii arestarii preventive, judecatorul Zvara a telefonat la sediul Politiei Municipiului Baia-Mare, unde a comunicat faptul ca instanta Judecatoriei Tirgu Lapus a luat hotarirea inlocuirii masurii arestului preventiv cu interdictia de a nu parasi localitatea in cazul inculpatului Daniel Pop, detinut in arestul IPJ Maramures. Dupa ce a telefonat, magistratul a comunicat si in scris aceasta decizie, fapt care a facut ca Daniel Pop Stefanel sa fie pus imediat in libertate. Procurorii inspectori de la Parchetul de pe linga Curtea Suprema de Justitie au mai stabilit ca Vasile Zvara a falsificat actul care a fost trimis la IPJ Maramures. In respectiva comunicare, Vasile Zvara a mentionat faptul ca reprezentantul Parchetului a fost de acord cu masura luata de instanta, renuntind la calea de atac. MIHAI SOICA Patronul firmei de paza "Protect" din Vaslui sustine ca a mituit ofiteri SRI pentru clientela Doi capitani SRI, acuzati de trafic de influenta de Parchetul Militar Iasi Doi ofiteri din cadrul Serviciului Roman de Informatii Vaslui vor fi cercetati de catre procurorii Parchetului Militar Iasi sub acuzatia de trafic de influenta. Anchetatorii nu au dorit sa dezvaluie deocamdata numele celor doi capitani, dar au recunoscut ca omul care a facut sesizarea este chiar patronul firmei de paza si protectie "Protect" SRL Vaslui, Catalin Ciubotaru, arestat in "Lotul Sahleanu". Acesta din urma sustine, in sesizarea trimisa Parchetului de pe linga Tribunalul Vaslui, ca in cursul anului trecut a dat, in mai multe rinduri, mai multe milioane de lei celor doi capitani SRI pentru ca acestia sa-i gaseasca manageri de societati care sint interesati de serviciile firmei sale de paza si protectie. Ciubotaru sustine ca cei doi ofiteri au reusit sa-l puna in legatura cu mai multi directori de firme, acestia primind la rindul lor sume de bani, cota parte din contractele semnate. Va reamintim ca unul dintre ucigasii liderului sindical Virgil Sahleanu era angajatul firmei Protect si ca directorul acesteia, Catalin Ciubotaru este acuzat de instigare la omor calificat. CATALIN DUMITRESCU Armata lui Naor Potrivit Biroului de presa al Parchetului General, magistratii sectiei Anticoruptie l-au arestat luni pe procurorul Cristian Bojinca pentru ca ar fi primit de la Naor, prin intermediul avocatilor acestuia, 5.000 de dolari pentru a-i da mai departe judecatoarei Zorila, de la Tribunalul Bucuresti - cea care l-a pus prima in libertate pe traficantul de arme. De asemenea, banii erau meniti si pentru acordarea unui termen de judecata cit mai lung in procesul Herscovici Simon (Shimon Naor). Procurorul Bojinca, de la Curtea de Apel, nu era direct implicat in judecarea cazului Naor, dar sotia lui, de la Tribunalul Bucuresti, era colega de sectie si de birou cu judecatoarea Zorila. Valentin Acatrinei, fost vicepresedinte la Judecatoria Buftea si presedinte al Judecatoriei Sectorului 2, a fost si el arestat pentru 5 zile, fiind acuzat de trafic de influenta pentru ca a primit 2.500 de dolari din care i-a inminat 500 de dolari judecatoarei Rodica Fesiuc, de la Sectia l-a a Curtii de Apel Bucuresti, in schimbul admiterii unui recurs al unui inculpat impotriva arestarii. Mai este arestata in lipsa si data in urmarire generala si avocata Lidia Peter, unul dintre aparatorii lui Naor. Ancheta se desfasoara in mare secret, cei inchisi fiind audiati de magistrati chiar in incinta arestului din Rahova. In dosarul anchetatorilor apare si numele unei perechi de ziaristi de la un cotidian central, alaturi de alte nume de magistrati si avocati. Practic, o armata intreaga, s-ar putea spune, a lucrat in slujba eliberarii lui Naor. Shimon Naor - om de afaceri romano-israeliana si un partener consacrat al Romtehnica, a fost supravegheat mai mult timp de serviciile secrete de la noi (vezi facsimil) si din alte tari, tocmai pentru ca, prin afacerile sale incalca grav embargoul impus unor tari din Africa. Este si acuzatia pentru care, in august 1999, Shimon Naor si Ion Menciu (administrator al firmei "Acvil Air Services" si fondator al partidului lui Virgil Magureanu) au fost arestati. Alti colaboratori sau membri ai retelei Naor (respectiv basarabeanul Ion Busuioc sau secretara lui Naor, Jeni Mintescu si altii) au fost si ei cercetati si trimisi in judecata in stare de libertate. Intr-un alt dosar disjuns, pe aceeasi tema a retelei Naor mai sint cercetati mai multi ofiteri din Romtehnica si MApN, printre care si generalul Florentin Popa si colonelul Kuki Borislavschi (cumnat al lui Petre Roman si prieten cu Shimon Naor). La citeva luni dupa ce a fost trimis in judecata, in ianuarie 2000, Shimon Naor, prin avocatii sai, a facut plingere impotriva masurii de arestare. Plingerea s-a judecat de Tribunalul Bucuresti (TB): Judecatorul Tatiana Zorila a admis plingerea si a hotarit punerea lui Naor in libertate. Parchetul a facut recurs, care a fost judecat si admis de Sectia a ll-a Penala a Curtii de Apel Bucuresti. Deci hotarirea TB de punere in libertate a lui Naor a fost casata si s-a hotarit rejudecarea cauzei. Intre timp, presedinta sectiei l-a Penala a Tribunalului, respectiv Niculina Alexandru a constatat ca a incetat masura arestarii, expirind timpul pentru care era emis mandatul de 30 de zile. Impotriva acestei constatari, Parchetul a facut din nou recurs, care a fost de aceasta data respins de judecatoarea Fesiuc, de la Sectia l-a penala a Curtii de Apel Bucuresti, fapt care a condus la punerea de indata in libertate a lui Shimon Naor. CHRISTIAN LEVANT Cazul Naor - palma lui Ovidiu Budusan pe obrazul ministerului justitiei Prin arestarile celor doi magistrati, ministrul Justitiei, Rodica Stanoiu, precum si actuala conducere a Parchetului General, demonstreaza ca razboiul puterii cu procurorul Ovidiu Budusan are cel putin un punct slab: Budusan a fost cel care a demarat cercetarile in dosarul magistratilor corupti in principal pe filiera "Naor". Intre timp, Budusan a devenit indezirabil pentru noua putere pe motiv ca ar fi trimis nelegal la Paris documentele din dosarul "Costea" . In luna august 1999, cind i s-a repartizat spre instrumentare dosarul "Naor", Budusan era simplu procuror detasat la Parchetul General - Sectia Anticoruptie. Desi era un caz complex in care trebuiau adunate probe din mai multe tari - Israel, Nigeria, Eritreea etc. - Budusan a instrumentat dosarul si l-a trimis, prin rechizitoriu, instantei de judecata in circa 21 zile lucratoare. A arestat mai multi inculpati, intre care s-a aflat si Shimon Naor, cu dubla cetatenie (romana si israeliana), fost inalt ofiter al armatei israeliene. Inca din timpul anchetei, Budusan s-a confruntat cu presiuni, din care n-au lipsit si accesul "liber" la inculpatii din arest, fara aprobarea procurorului anchetator, asa cum prevad procedurile legale. In acel moment al anchetei, cea mai grava imixtiune in dosar a fost faptul ca un vapor plin cu arme, sechestrat in portul Constanta, a plecat spre destinatie tot fara aprobarea procurorului anchetator, desi afacerea apartinea filierei "Naor". Cu alte cuvinte, a disparut o proba materiala importanta din dosar, inainte de a se clarifica legalitatea acestei tranzactii. De asemenea, Budusan a descoperit implicarea in contrabanda si a unui functionar de la Ambasada Nigeriei la Bucuresti. La vremea respectiva, Ambasada Nigeriei a recunoscut implicarea functionarului sau. Ajutorul serviciilor secrete Din aceste motive, potrivit unor surse judiciare, Budusan a apelat la SRI pentru ca aceasta institutie sa-i supravegheze pe cei care incearca, prin orice mijloace, sa impiedice infaptuirea actului de Justitie. Urmarirea operativa de catre SRI a magistratilor implicati in acest dosar a demarat la inceputul anului 2000, cind inculpatii au fost eliberati din arestul preventiv. La scurt timp, cu voia autoritatilor romane, Shimon Naor a parasit Romania pe motiv ca are de rezolvat probleme de familie in Israel. Dus a fost, dar judecarea a continuat in lipsa acestuia. SRI si-a continuat, insa, urmarirea operativa participind efectiv la instrumentarea dosarului cu magistratii corupti. Proba principala in acest dosar o constituie sumele transferate din anumite conturi (nu le numim pentru a nu incurca ancheta aflata pe rol) in beneficiul magistratilor inculpati. In notele SRI apar si doi ziaristi care ar fi incasat bani pentru a apara nevinovatia lui Shimon Naor intr-un cotidian central. Potrivit surselor noastre, in notele SRI apar si alte nume cu rezonanta care, sub diferite aspecte, au facut trafic de influenta in favoarea lui Naor sau a altor inculpati din mai multe dosare penale. Surse din serviciile secrete ne-au declarat ca arestarea magistratilor corupti trebuia facuta inca de la sfirsitul anului trecut, dar a fost aminata pentru ca Naor ar fi avut intentia sa revina in Romania la inceputul anului 2001 pentru a participa la sedintele de judecata, ceea ce insa nu s-a intimplat. Planul de ancheta viza arestarea magistratilor corupti, impreuna cu mituitorul lor, Shimon Naor. Pina in prezent, Naor, in cadrul unui interviu acordat de curind unui ziar central ( altul decit cel incriminat in notele SRI) a denuntat doar mita oferita unor inalti ofiteri pentru a obtine contractele comerciale de armament. Potrivit unor informatii de ultima ora, persoanele nominalizate in notele SRI ar fi luat mita si in alte dosare penale, unde inculpatii au fost eliberati de catre aceeasi magistratii corupti deveniti de citeva zile inculpati. Miza politica a arestarilor Miza arestarilor celor doi magistrati trebuie urmarita prin demersurile juridice care vor urma. Avind in vedere ca actiunea judiciara vizeaza afaceri cu armament derulate intre anii 1993-1999, la prima vedere am putea spune ca actualul partid de guvernamint isi trage singur palme pentru afacerile facute pina in 1996, perioada in care s-a consolidat in afaceri reteaua "Naor". Nu excludem nici varianta optimista potrivit careia este repusa pe tapet o afacere veche care, la vremea respectiva, a deranjat institutiile occidentale ce monitorizau comertul cu arme catre tari africane aflate sub embargou. Alegind un dosar cu rasunet international, actuala putere da un semnal clar Uniunii Europene ca s-a aliniat comportamentului occidental si ca merita sa fie nominalizata ca tara care doreste cu adevarat sa intre in structurile euro-atlantice. ONDINE GHERGUT NICOLETA SAVIN DAN BADEA Anchetarea penala, arestarea, judecarea si condamnarea unui magistrat, potrivit legii, se poate face doar cu aprobari speciale. Calitatea de magistrat o au procurorii si judecatorii. In cazul procurorilor, cercetarea penala, arestarea si judecarea lor se poate face doar cu aprobarea comisiei de disciplina a Parchetului General. In cazul judecatorilor, decizia este luata de Consiliul Superior al Magistraturii, iar avizul final este dat de ministrul Justitiei. Adunarea probelor principale in cazul magistratilor suspectati de nerespectarea legilor se poate face in cadrul unor cercetari prealabile, deci inainte de obtinerea acestor aprobari speciale. Cercetarea prealabila este decisa de catre conducerea Parchetul General, in urma unor evidente precum eliberari nejustificate din arestul preventiv sau in baza unor sesizari care, de obicei, sint facute de catre SRI. Judecatorul Acatrinei punea gresie in momentul arestarii Judecatorul Valentino Acatrinei (foto), arestat luni seara, locuia intr-un apartament situat intr-un imobil din centrul Capitalei pe care l-a primit, se pare, de la Primarie. Acatrinei este casatorit si are un baietel in virsta de cinci ani. Judecatorul isi amenaja locuinta in momentul arestarii sale: ieri dupa-amiaza, muncitorii lucrau in continuare la montarea placilor de gresie in holul de la intrare. Cea mai modesta situatie pare sa o aiba procurorul Cristian Bojinca: acesta locuia impreuna cu socrii, intr-un apartament modest din cartierul Titan. Fratele avocatei Lidia Peter locuieste in casa sorei sale, dar nu stie unde se ascunde aceasta. Avocata Livia Peter, care a fost data in urmarire generala, locuia intr-o vila situata pe strada Tuzla din Capitala. In lipsa acesteia, de treburile casei se ocupa fratele ei. El afirma ca nu stie unde se ascunde avocata: " Nu stiu unde este si ce face sora mea. Eu am aflat din ziare ca o cauta politia. Nu am idee unde este, nu stiu nici macar cind si unde a plecat. Eu sint pensionar si am venit de la Galati sa am grija de copiii ei", ne-a declarat fratele urmaritei. ( D.N. ) Colegii avocatei Lidia Peter spun ca era priceputa la "uns rotite" Conform putinelor date care au "transpirat" din ancheta magistratilor arestati pina acum, un rol important in cadrul acestei "retele" l-ar fi avut avocata Lidia Peter. Fost procuror la Parchetul de pe linga Judecatoria Sectorului 2, intrata in avocatura cu aproape patru ani in urma, ea este cea care l-a reprezentat juridic pe Shimon Nahor dupa ce instanta a dispus punerea lui in libertate. Avocatul care l-a aparat pe unul dintre ceilalti inculpati din procesul lui Nahor crede ca daca s-au "uns" anumite rotite ale Justitiei, iar fenomenul s-a produs tocmai dupa punerea in libertate a negustorului de arme. In acest sens se vorbeste despre acceptarea citarii inculpatului in strainatate, procedura care a dus la intirzierea procesului cu citeva luni. De altfel, avocatii sustin ca activitatea avocatei Lidia Petre era "monitorizata", de anumite servicii, fara a putea da insa si alte amanunte. Dupa punerea in libertate a lui Nahor, ea s-a deplasat de mai multe ori in Israel, unde a luat legatura cu clientul sau. Lidia Peter a mai aparat si in procesul "Portelanul" unde, de asemenea, a obtinut punerea in libertate a inculpatului Nicolae Dascalu, dar si in unul dintre numeroasele procese ale "Gemenilor", celebrele capetenii ale lumii interlope. In comunicatul Biroului de Presa al Parchetului CSJ, se afirma, fara a se intra in detalii, ca Valentin Acatrinei, judecator la Curtea de Apel Bucuresti este anchetat in legatura cu admiterea unui recurs al unui inculpat, impotriva arestarii preventive. Nu este exclus ca acel "alt inculpat" sa fie Marian Ilie "Geamanu" pus, in mod ciudat, in libertate la acea instanta, care constata ca "fapta sa nu prezinta pericol social". Fapta nu era decit o "banala" tentativa de omor, si atunci s-a vorbit, fara a se fi putut demonstra vreodata, ca libertatea "Geamanului" ar fi fost rascumparata cu peste 100.000 dolari. VASILE SURCEL Ana Potcoava a descoperit bani in contul Caritas Judecatoria Oradea. prin hotarirea din martie 2001 in dosarul 2133/2000, a dat sentinta in cazul Ioan Stoica, initiatorul afacerii Caritas. Au facut recurs atit procurorul Sigartau, de la Parchetul de pe linga Judecatoria Oradea, cit si liderii asociatiilor depunatorilor escrocati, Ana Potcoava si Ananie Cioca. In aceste zile va fi fixata data judecarii recursului in acest proces. Dupa ce a studiat pe cont propriu, timp de trei saptamini, documentele care alcatuiesc dosarul Caritas, Ana Potcoava, liderul Asociatiei pentru protectia cetatenilor pagubiti de Caritas, il acuza pe Stoica de a fi comis numeroase ilegalitati. Familia lui Ioan Stoica a ridicat numeroase sume de bani Desi a declarat ca a infiintat firma in scopuri caritabile, si a invocat tot timpul desfasurarii circuitului in perioada 1992-1994 credinta in Dumnezeu, singurul obiectiv urmarit de Stoica a fost acela de a obtine profit pentru sine, asigurat de cota de comision si cistigurile repetate ale membrilor familiei. Ana Potcoava sustine ca exista documente potrivit carora, pe baza unor depuneri fictive sau prin ridicarea la doua-trei zile, rudele lui Stoica au ridicat doar in cursul anului 1993 cistiguri de 242 de ori in valoare de 9.051.000.000 lei. Acestia sint familiile: Panait, Hosu, Karoly (cumnat), Verdes Sorin (fiu vitreg), Stoica Helena (sotie), Serbu Bianca (prietena fiului), Stoica Cornel Ioan (frate), Gabor Eugen, Cazan Stelian. Chiar Stoica ar fi ridicat in repetate rinduri cistiguri pe borderouri cu depuneri fictive, legitimindu-se cu buletinul de identitate seria BX nr. 865145. Oficialitati platite prin post-restant Ana Potcoava sustine ca Stoica a facut plati repetate sub forma de cistiguri unor persoane fata de care avea obligatii si pentru facilitatile care i s-au acordat in desfasurarea activitatii. In majoritatea cazurilor, aceste persoane, fiind suspuse, cu functii in stat, ar fi fost trecute pe borderouri speciale, plata facindu-se la post-restant, ulterior toate aceste borderouri fiind distruse. Miron Cozma - lider la ridicari peste rind Pentru a atrage cit mai multi participanti, Stoica si-a extins activitatea de depunere si ridicari in orasele Brasov, Cluj, Satu-Mare, Petrosani si Bucuresti. La punctul de lucru Petrosani, au fost platite cu anticipatie 31 de persoane. Dintre acestea cele mai mari cistiguri obtinute dupa zece zile de la depunere le-ar fi incasat liderul minerilor Miron Cozma si directorul Regiei Autonome a Huilei, Medoi Veturia. Chitante platite de doua ori Numeroase chitante sint platite de doua ori. Recordul il detine punctul de lucru din Turda, unde o chitanta de 1.449.570.000 de lei a fost platita de doua ori, fapt ce poate justifica lipsa unor sume de bani pe care Stoica nu le poate explica nici in prezent. Banii erau adesea depusi la casieri acasa, favorizind sustragerea unor mari sume de bani. La cetateanul Balaceanu Ion din Brasov s-a gasit acasa, la data de 04.08.1993, suma de 1.137.000.000 lei. Desi s-a facut aceasta constatare de catre politie, nu s-a luat nici o masura. In conturile Caritas sint peste 30 de miliarde Anca Potcoava a descoperit ca in conturile firmei Caritas de la Banca Agricola, sucursalele Cluj si Brasov, si Banca Romana de Dezvoltare se afla, inca de la inchiderea circuitului, in 1994, suma de 30.543.000.000 lei. In mod surprinzator, pentru a le sterge urmele, Stoica ar fi facut depuneri la CEC in 1998 de ordinul miliardelor, cu recipisele 25.70.876/09.07.1998 si 26.70.883/1998. Posibile scurgeri peste hotare De plati efectuate peste rind la Oficiul PTTR Turda, la post-restant, a beneficiat si Daveny Ana, despre care o alta beneficiara a circuitului scurt, Kaksay Ana, afirma ca este cetatean austriac si ca locuieste in strainatate. Ana Potcoava cere actualizarea valorii din conturile Caritas Ana Potcoava contesta indicele de inflatie de 23,8 la suta luat in calcul de catre instanta in ceea ce priveste despagubirile catre depunatori, considerind ca indicele real din perioada 1994-2001 trebuie sa fie cel comunicat de Institutul National de Statistica si Studii Economice. Ana Potcoava recunoaste ca a fost apropiata lui Stoica in perioada de glorie a circuitului, dar pierderea casei parintesti in acest joc a facut-o unul dintre cei mai mari dusmani ai acestuia, ea lansind, alaturi de Ananie Cioca, procesul de declarare a falimentului Caritas si de recuperare a banilor celor pagubiti. Intre timp, cei doi intreprind demersuri paralele, reprezentind impreuna peste 400.000 de pagubiti. MIHAI BACALU [17][pl.dll?rid=expresro] 