 Fenerbahce a eliminat Galata din Cupa Turciei Lucescu: "Spectatorii au aruncat cu diverse obiecte in noi!" Antrenorul roman Mircea Lucescu s-a declarat indignat de conditiile in care s-a jucat, miercuri seara, partida din semifinalele Cupei Turciei la fotbal dintre formatia sa, Galatasaray, si Fenerbahce, fosta echipa a lui Viorel Moldovan. "Nu e posibil ca suporterii Galatei sa beneficieze de numai 2.000 de bilete de intrare la meciul cu pricina. Nu e posibil ca sa venim la stadion cu masina politiei, iar spectatorii sa arunce cu diverse obiecte in noi. 40.000 de spectatori au fost impotriva Galatei. De asemenea, nu mi se pare corect sistemul de desfasurare a acestei competitii. Meciul s-a jucat pe terenul celor de la Fenerbahce. Dupa parerea mea, partida trebuia sa se dispute pe teren neutru sau, daca nu, in doua manse", ne-a declarat ieri "Il Luce". Despre meciul propriu-zis, Lucescu a declarat: "A fost un joc spectaculos, incheiat cu scorul de 4-4 dupa terminarea timpului regulamentar. Nu e vorba de complex in fata echipelor din Istanbul. Ultima oara cind am jucat cu Fener i-am calarit rau de tot, insa, din pacate, nu i-am invins. Succesele Galatei au provocat multa invidie. La acest meci, adversarul a trecut de trei ori de mijlocul terenului in repriza a doua. Bulent a gresit la unul dintre goluri, dar au fost si alte nesincronizari in aparare. Am revenit pe final, cind am egalat la 4, insa am gresit ca n-am fortat in continuare. La penalty-uri au ratat Hasan Sas, Umit si Jardel. Din pacate, ne-a lipsit mult Hagi, care a stat in tribuna si pe care sper sa-l pot folosi in meciul cu Deportivo La Coruna, din Liga Campionilor (n.r. - partida programata miercuri, la Istanbul)". DANIEL CONTESCU 20 de ani de suspendare Un jucator francez a batut doi arbitri pina i-a lasat fara cunostinta Un jucator al unei echipe de fotbal din localitatea Grand Quevilly, nordul Frantei, a fost suspendat 20 de ani de o comisie de disciplina. Pe 8 ianuarie, citiva suporteri i-au incercuit si batut pe arbitrul central si pe un asistent pina i-au lasat fara cunostinta, dupa o partida in care echipa din Grand Quevilly a pierdut in fata celor de la Bonsecours. Cei doi cavaleri ai fluierului l-au recunoscut printre agresori pe respectivul fotbalist, in virsta de 20 de ani. El a negat toata povestea, insa acest lucru nu l-a ajutat sa evite aceasta suspendare fara precedent in istoria fotbalului francez. (D.N.) Flash Romario - bun de plata Barul pe care il poseda fotbalistul brazilian Romario in Rio de Janeiro este renumit nu numai prin faptul ca apartine atacantului, declarat cel mai bun fotbalist al Americii de Sud pe anul 2000, ci si prin caricaturile personalitatilor care impinzesc localul. Iar cele mai cunoscute sint cele care troneaza pe usa toaletei, desene care ii infatiseaza pe fostul international Zico tinind o rola de hirtie in fata fostului selectioner al nationalei Braziliei, Mario Zagallo, care sta pe WC. Aceasta "fresca" a aparut in bar la putin timp dupa ce Romario a aflat ca nu a fost selectionat in lotul Braziliei pentru Campionatul Mondial Franta '98, el acuzindu-i pe cei doi pentru aceasta decizie. Din cauza acestei caricaturi, Romario a fost chemat in fata instantei, un tribunal din Rio de Janeiro hotarind ca atacantul sa plateasca despagubiri celor doi. Judecatorul, care nu a precizat inca suma pe care va trebui sa o scoata fotbalistul din buzunar, si-a motivat hotarirea spunind ca nimeni nu poate fi onorat de astfel de imagini. (H.H.) Glasgow Rangers ii baga "sopirle" lui Prodan Fotbalistul Daniel Prodan a ajuns ieri in Italia, unde s-a alaturat echipierilor de la Rocar, aflati in pregatire la Norcia. Transferul aparatorului de 28 de ani la echipa engleza West Ham United a ajuns intr-un usor impas. "West Ham United a zis ca vrea sa ma vada jucind intr-un meci intreg, desi eu am evoluat de curind 90 de minute la echipa nationala. Le-am trimis casete, dar pretind ca nu sint filmate bine", ne-a declarat ieri internationalul roman. "Glasgow Rangers mi-a bagat o «sopirla», zicindu-le englezilor ca am probleme cu genunchiul. Am acceptat sa ma duc la un examen medical in Anglia, insa, in acest caz, va trebui sa stau vreo zece zile pe-acolo, or, eu n-am vreme de pierdut. Mai astept, nu ma grabesc. Sper sa-i conving pina la urma ca sint doar zvonuri. Ma pregatesc cu Rocarul, insa nu semnez, deocamdata, cu nimeni", a conchis "Tatuca".(D.C.) Melinte si Mateescu asteapta un verdict Comisia Medicala a Federatiei Internationale de Atletism, reunita intr-o sedinta de analiza la Monte Carlo, va lua in discutie contestatiile sportivelor Mihaela Melinte si Rodica Mateescu. Prima a fost evacuata de pe pista de atletism la Jocurile Olimpice de la Sydney, inainte de inceperea probei de aruncare a ciocanului, acuzata ca a consumat substante interzise, iar Mateescu nu a primit acceptul de a concura la saritura in lungime. Rezultatele dezbaterilor vor fi anuntate astazi. (D.C.) Directorul tehnic al echipei bulgare n-are dubii: "Litex ar cistiga titlul in Romania fara sa se forteze" Succesele in serie repurtate de echipa bulgara de fotbal Litex Loveci impotriva formatiilor romanesti Rocar, FC Arges si Rapid la "Norcia Winter Cup" l-au determinat pe directorul tehnic al gruparii bulgare, Veliciko Dihonov, sa declare ca Litex a devenit o piaza rea pentru echipele noastre. "Asta-toamna, cind am mers in turneu la Bucuresti (n.r.- pe atunci, antrenor al bulgarilor era Mihai Stoichita), am invins echipa FC National si am facut egal cu Rocar. Acum, la Norcia, nici nu mai pot tine socoteala formatiilor din tara vecina pe care le-am batut. E clar! Daca Litex ar juca in campionatul romanesc, ar cistiga titlul fara sa se forteze", a declarat Dihonov cotidianului "7 zile sport". De remarcat ca, la finele primei parti a campionatului bulgar, Litex ocupa locul 5, cu 21 de puncte acumulate in 13 etape, la 14 puncte distanta de lider, Levski Sofia. Dihonov s-a aratat extrem de multumit de prestatiile lui Valeriu Rachita la turneul de la Norcia, afirmind ca "liberoul roman are clasa si este exact ce ne trebuia pentru a ne intari apararea". SILVIU TANASE Tot Banatu-i fruncea O selectionata a arbitrilor banateni a disputat, miercuri seara, o partida amicala de fotbal in compania staff-ului tehnic al echipei Dinamo. Meciul s-a incheiat cu victoria "fluierasilor", cu scorul de 10-7. Arbitrii au fost condusi, pe parchetul salii "Olimpia" din Timisoara, de Tiberiu Lajos si Nicolae Grigorescu, tusierul fiind desemnat, totodata, drept cel mai bun jucator al intilnirii. Nu de putine ori, "Grig", nemultumit de deciziile arbitrului de centru, s-a luat la harta cu acesta. Din trupa "ciinilor rosii", in rindurile careia a jucat si fostul international Ioan Timofte, au facut parte, printre altii, "Sensei" Constantin Niculae si "secunzii" Gheorghe Nitu si Cornel Talnar. Dinamovistii au fost incurajati din tribuna de componentii echipei de fotbal. Giani Kirita si coechipierii sai si-au incurajat permanent favoritii, pe care i-au alintat cu nume ale cintaretilor de manele. Astfel, "Tintaru'" Talnar era Adrian Copilu Minune, iar "Sarpele" Nitu devenise Vali Vijelie. Inaintea meciului, tehnicienii dinamovisti au intrat in cantonament, ei refuzind sa bea fie si macar un singur pahar cu vin impreuna cu Cornel Dinu, pretextind ca nu au voie. Procuroru' n-a evoluat in acest amical. Ieri dupa-amiaza, dupa inchiderea acestei editii, Mister si-a condus echipa in partida de verificare disputata la Arad, in compania divizionarei secunde UTA, formatie care l-a lansat pe atacantul Claudiu Dragan.(D.C.) Ciobi, la Everton, Selymes, la Washington Fotbalistul roman Liviu Ciobotariu, fundasul central al echipei belgiene Standard Liege, a recunoscut ieri ca a primit o oferta de transfer la Everton, echipa din Premier League. Ciobotariu se afla in conflict cu antrenorul sirb Ivica Osim, fiind, in ultima perioada, un obisnuit al bancii de rezerve. Pentru a nu pierde echipa nationala, ex-dinamovistul pare tentat sa se mute in Anglia. Tibor Selymes, coleg de suferinta cu Ciobi la Standard, urmeaza sa plece, in curind, in Statele Unite ale Americii pentru a-si negocia trecerea la formatia Washinghton DC, din Major Soccer League. Din America, Selymes a fost curtat si de Kansas Wizards.(D.C.) Cirstea si-ar masura fortele cu Fatih Terim Echipele de fotbal Gloria Bistrita si FCM Bacau vor efectua un turneu de pregatire la Montecatini Terme, o localitate aflata la citiva kilometri de Florenta. Cele doua delegatii vor locui la acelasi hotel, "San Marco", si vor disputa mai multe partide de pregatire, intre care si un meci amical intre ele. "Pentru mine sper sa fie un motiv de odihna. Mi-am luat citeva carti si o sa citesc cit mai mult in acest turneu", ni s-a destainuit Gheorghe Chivorchian, presedintele bacauan, in timp ce Ioan Horoba, conducatorul delegatiei bistritene, nu stie exact care va fi programul sau pe tarim italian. FCM Bacau va intilni formatiile Dinamo Moscova, Pisa, Perugia si Sampdoria, iar Gloria are stabilite, deocamdata, confruntari cu Arrezo, Empoli, Dinamo Moscova, Pistoiese si este in tratative cu Fiorentina, echipa condusa de Fatih Terim, pentru o partida amicala. Intoarcerea in tara a celor doua echipe este prevazuta pentru 22 februarie. (D.N.) Presedintele Ceahlaului initiaza actiuni caritabile Stefan a platit chiria unei femei cu opt copii Pe linga preocupari cit se poate de lumesti, cum ar fi afacerile din industria lemnului sau certurile cu Craciunescu in Comitetul Executiv al FRF, Gheorghe Stefan, presedintele echipei de fotbal Ceahlaul Piatra Neamt, are si altfel de activitati. Scandalurile cu arbitri sau "folcloriste" sint insotite de actiuni caritabile, pe care boss-ul de sub Pietricica le intreprinde cu regularitate, fara a le da publicitatii. Ultima dintre aceste initiative s-a petrecut la inceputul saptaminii, atunci cind Stefan a ajutat o femeie cu opt copii sa-si plateasca restanta la chirie. "Nu o cunosc personal pe doamna cu pricina. Simbata ma uitam la o emisiune a postului local de televiziune «TVM», cind am vazut intimplator cazul. M-a impresionat si m-am gindit ca pot sa o ajut pe aceasta femeie", ne-a declarat Stefan. Presedintele gruparii moldovene a platit luni o datorie de sase milioane de lei pe care Maria Tancov o avea fata de proprietarul casei in care locuieste. "Am inteles ca familia era la un pas de a fi aruncata in strada. M-am gindit si la cei opt copii, la situatia grea in care se aflau, si i-am ajutat. Am rugat-o pe sotia mea sa se uite pe acasa, sa vada ce haine nu le mai sint bune copiilor nostri, si sa faca un pachet pentru familia Tancov. O sa le trimit si ceva alimente". "Anul trecut am cumparat seringi pentru spital" Stefan spune ca gesturi precum cel de luni nu sint neobisnuite pentru el. "Am facut o gramada de astfel de lucruri. La mine la firma vin tot felul de oameni necajiti, bolnavi, cu necazuri mari. Unora le-am dat bani, altora cherestea sau alte materiale de constructii. Ajut atit cit imi sta in putinta. Niciodata n-am refuzat pe nimeni, atunci cind am fost convins ca omul respectiv are probleme". "Pinalti" spune ca sfera actiunilor caritabile nu se restringe doar la atit: "Nu numai oameni, dar si diferite organizatii mi-au trecut pragul. Nici nu le mai tin minte pe toate: antidrog, anti-SIDA, institutii culturale... Am finantat si niste simpozioane ale doctorilor, iar anul trecut am cumparat seringi pentru spitalul de aici, ca ramasese fara fonduri si fara material". MATEI UDREA [21][pl.dll?rid=expresro] 