 Reginele sportului-rege Echipa nationala feminina de fotbal a Germaniei a cucerit titlul european, dupa ce s-a impus in ultimul act al competitiei in fata selectionatei similare a Suediei, cu scorul de 1-0. Golul de aur a fost reusit de Claudia Müller, in minutul 98 al meciului disputat pe arena "Donaustadion", din localitatea germana Ulm, in fata a 18.000 de spectatori. Echipa germana, condusa de pe banca de Theune Meyer, a reusit sa intre in posesia celui de-al cincilea titlu continental (1989, 1991, 1995, 1997 si 2001). Marea surpriza s-a produs in semifinale, cind nemtoaicele au trecut de Norvegia, campioana olimpica. ( D.N. ) Blatter duce Mondialele in Africa Elvetianul Sepp Blatter, presedintele FIFA, a confirmat faptul ca Africa va gazdui o editie a Campionatului Mondial de fotbal in urmatorii zece ani. Anuntul a fost facut la finalul congresului anual al FIFA, gazduit de Buenos Aires, si este in conformitate cu principiul rotatiei continentelor. Dupa cum se stie, Cupa Mondiala din 2002 va fi organizata impreuna de Coreea de Sud si Japonia (Asia), cea din 2006 de Germania (Europa), astfel incit editia din 2010 va fi gazduita, in premiera, de o tara africana. DANIEL NAZARE Femeia visurilor noastre Sexul slab nu mai reprezinta de mult o sintagma conforma cu realitatea, si asta nu doar pentru ca nutritionistii releva, cu ingrijorare, tendinta spre rotunjire in rindurile doamnelor. Cind nu zboara in spatiu, nu candideaza la presedintie sau nu se cocoata pe virful K2 din Himalaya, bravele urmase ale Evei joaca fotbal si lumea le ia in serios. Afirmatia este consolidata de cei 90.000 de spectatori care au urmarit, vreme de 15 zile, intrecerile Campionatului European de fotbal feminin, competitie a carei finala s-a disputat simbata, in orasul german Ulm. In absenta, pe criterii geografice, desigur, a senatoarelor din SUA - echivalentul Braziliei in sportul-rege practicat de fete -, jucatoarele din Germania si-au prins in cosite coroana de campioane ale batrinului continent. Iar golul de aur prin care nemtoaicele au facut din suedeze doar niste blonde anonime poarta o semnatura predestinata parca succesului in fotbalul teuton: Müller. Numai ca de aceasta data nu mai e vorba de Gerd, Dieter si Hansi, cetateni care au adus glorie pe gazon Bundestagului, ci de Claudia, o tinara familiarizata, deopotriva, cu tocurile-cui si cu crampoanele. Fotbalul feminin ia amploare, chiar daca malitiosii ar putea sustine ca interesul publicului s-ar datora, in special, unor procedee ca stopul pe piept, care capata noi valente in cazul doamnelor. Sau in asteptarea schimbului de tricouri, obicei impamintenit la finalul meciurilor dintre barbati, dar care intirzie sa fie pus in practica de catre demnele purtatoare de sutien. Nemaivorbind ca in vestiarul lor nu miroase a Revulsin, ci a L'eau par Kenzo. ALIN PAICU Flash Procuroru' a iesit din spital Cornel Dinu, managerul general al echipei de fotbal Dinamo, a parasit simbata, in jurul orei 16.00, Spitalul de Urgenta din Bucuresti, dupa ce vineri la amiaza suferise o reactie alergica la medicamentele prescrise pentru refacerea ficatului. Inainte de externare, Procuroru' a fost supus unor analize complete. Rezultatele bune inregistrate in urma acestui control amanuntit i-au deteminat pe doctori sa-i dea drumul acasa fostului antrenor al "ciinilor rosii". Oficialului dinamovist i s-a stabilizat pulsul, iar tensiunea arteriala i-a revenit la normal. ( D.C. ) Figo si Casillas, idolii homosexualilor Un site de Internet apartinind unei asociatii de homosexuali din Spania a lansat un sondaj in care li se cere vizitatorilor sa desemneze cel mai sexy fotbalist din Primera Division. Cele mai multe optiuni, 674, le-au strins, la egalitate, Luis Figo si Iker Casillas, ambii legitimati la Real Madrid. Pe a treia pozitie s-a clasat Pep Guardiola (FC Barcelona), in timp ce Raul (Real Madrid) a ocupat locul 5, iar Gaizka Mendieta (Valencia) a venit abia pe pozitia a opta. ( D.N. ) Romario, pasibil de puscarie Politia braziliana a ordonat simbata inchiderea barului "Cafe del gol", din Rio de Janeiro, al carui proprietar este atacantul brazilian Romario, a anuntat presa locala, citata de France Presse. Jucatorul formatiei Vasco da Gama trebuie sa se prezinte la politie pentru a explica motivul pentru care barul respectiv a fost transformat, in mod ilegal si intr-un timp foarte scurt, intr-o sala de bingo. Cunoscutii fotbalistului sustin ca afacerile nu mergeau bine si Romario a decis schimbarea profilului de activitate. Jucatorul brazilian este pasibil de inchisoare intre sase luni si un an. ( D.N. ) Motu' s-a-ntors la Rapid cu ginduri mari Sabau: "Cum sa nu ma gindesc la echipa nationala?" Dupa un sezon petrecut la Cluj, mijlocasul Ioan Ovidiu Sabau a revenit la Rapid ca sa ajute Universitatea, echipa cu care a reusit promovarea in Divizia B, si pentru a-si implini o cariera-model cu o prezenta mai consistenta la echipa nationala de fotbal. Dupa Coppa del Mondo 90, accidentarile s-au tinut scai de tehnicul mijlocas, silindu-l pe Nelutu sa vada marile izbinzi ale "tricolorilor" la televizor, fapt care i-a sporit dorinta de a mai asculta de citeva ori imnul tarii cu mina la piept. In 1994, cu prilejul Campionatului Mondial din America, Sabau a ramas acasa din pricina unei accidentari, iar la EURO 2000, Emeric Ienei l-a preferat pe Florentin Petre in detrimentul lui Sabau, care, desi usor lovit, putea fi recuperat. Numai ca venirea lui Hagi, fostul sau coleg de camera, la cirma nationalei a facut sa creasca sansele ca Sabau sa revina la nationala. Deocamdata, Motu' nu a semnat contractul de joc cu Rapid, asteptind sa vada desfasurarea de forte din Giulesti. Inainte de a pleca in cantonament, cu "visiniii", la Poiana Brasov, Sabau a acordat "Evenimentului zilei" un interviu in care face referiri atit la trecut, cit si la viitor. "Sper sa nu fiu acuzat de lasitate" Cum a fost revenirea la Rapid? Inca nu am semnat contractul de joc. Aceasta este o chestiune de ore, de zile sau de saptamini. Cei de la Cluj ce spun despre plecarea ta? Cind am plecat de acolo, ultimul lucru pe care l-am spus este ca, in primul rind, doresc sa ajut Universitatea. Sper ca lumea nu ma va acuza de lasitate. Adevarul este ca nu mai erau conditii pentru performanta. Nu exista un buget, iar lucrurile nu mai puteau continua in acest fel. Orase precum Oradea, Timisoara, Baia Mare, Bacaul, care sint mai putin importante decit Clujul, au posibilitati pentru a-si tine echipele. Eu am venit la Rapid ca sa ajut Universitatea, dar, este tot atit de adevarat, m-am gindit si la cariera mea. De fapt, eu imi pusesem in gind sa stau trei ani la Universitatea, insa n-a fost sa fie. Ai emotii la revenirea in Divizia A? Nu, de ce sa am? Nu mai am 19-20 de ani. Am si eu, totusi, 33 de ani, asa ca nu am de ce sa ma tem. Treptat-treptat, sper sa ajung la o forma buna de joc. Consideri ca Rapid a procedat corect fata de bunul tau prieten, Mircea Rednic? Nu comentez. De Mircea ma leaga o veche prietenie. Am jucat doi ani la Rapid cu el si ii port tot respectul. El te-a incurajat sa te intorci la Rapid? Nici asta nu comentez. Ce vei face daca vei simti ca un meci al Rapidului nu se joaca pe bune? Nici despre acest lucru nu doresc sa discut. "Daca venea nea Mircea, semnam imediat" Vei fi antrenor-jucator sau preferi doar sa joci? Inca nu am un raspuns la aceasta intrebare. Deocamdata, eu am venit doar ca jucator. La acest nivel, trebuie sa ai mintea limpede, sa fii concentrat asupra jocului. Daca voi putea face fata ritmului, probabil ca voi deveni si "secund", insa trebuie discutat acest lucru... Vrei sa-ti inchei cariera la Rapid? Ar fi frumos sa joc ultima oara acolo unde m-am lansat in fotbal, adica la Universitatea Cluj. Iti insusesti metodele de antrenament ale domnului Hizo? Fiecare antrenor are metodele sale. De aceea am spus, cind am negociat, ca trebuie sa vad cine va fi antrenorul echipei si cum lucreaza el. Normal, daca venea nea Mircea (n.r. - Lucescu), poate ca as fi semnat imediat, insa pe domnul Hizo n-am apucat sa-l cunosc. Ramine sa vedem ce va fi. Sint cunoscute metodele dure de antrenament ale lui Hizo... Cum am mai spus, ramine sa vedem cum ne vom intelege. Oricum, eu sint de parere ca jucatorul trebuie sa-si vada de treaba lui. Pentru asta insa trebuie sa-si primeasca toate drepturile financiare. "De cind e antrenor, n-am mai discutat cu Hagi" Te mai gindesti la echipa nationala? Cum sa nu ma gindesc? De ce sa nu ma gindesc? Inca mai am un randament bun. Consideri ca nu ti-ai implinit cariera la nationala? Au fost perioade cind am fost accidentat, iar cind eram in plenitudinea fortelor, nu am fost convocat. Cu Hagi ai mai vorbit? Da, am mai discutat cu el, insa de cind este antrenor, n-am mai apucat sa stam de vorba. De ce nu te-ai intors la Dinamo? Pentru ca oamenii de-acolo mi-au promis ca-mi vor da un milion de dolari, dar in doua rate, ceea ce eu n-am acceptat! Bineinteles ca glumesc! Tin sa multumesc celor de la Dinamo, echipa care m-a lansat in fotbalul mare. Am trait o perioada fru-moasa la acest club. Tin sa le multumesc celor din Soseaua Stefan cel Mare, asa cum ii multumesc Rapidu-lui, deoarece mi-a oferit bucuria sa cistig un titlu de campion. Interviu realizat de DANIEL CONTESCU Chiriac si Bente, luati in balon Tentativa pilotului Dan Chiriac si a navigatorului Costel Bente de stabilire a unui nou record national de inaltime cu balonul cu aer cald la sfirsitul saptaminii, pe Aerodromul din Clinceni (o localitate situata la zece kilometri sud de Bucuresti, pe drumul spre Alexandria), n-a mai avut loc. In zorii zilei de simbata, la ora 5,30, lumea adunata la Clinceni a primit vestea ca incercarea s-a anulat din cauza vintului puternic care sufla, la inaltimea de trei mii de metri, de la nord la sud. "Prognoza meteo ne este potrivnica. In mod normal, avem nevoie de circa trei ore pentru a ajunge pe la opt-noua mii de metri, atit cit ne-am propus sa urcam. Am facut calculul si am ajuns la concluzia ca in aceasta perioada de timp vintul ne va purta dincolo de Dunare, in Bulgaria", a anuntat Chiriac. Cei doi n-au avut nici ieri mai multa bafta, prognoza meteo fiiind similara celei din ziua precedenta: "Vint destul de puternic la inaltimea de trei mii de metri". Echipajul n-a renuntat insa la ideea stabilirii recordului national, o noua tentativa fiind programata peste maximum doua saptamini. Combinezon din nomex Balonul cu care Chiriac si Bente incearca sa doboare recordul national este unul dintre cele patru existente in tara si costa aproximativ 40.000 de dolari. Este fabricat in Ungaria, dintr-o pinza extrem de rezistenta, a carei denumire este repstop nylon. Rezista la 300 de ore de zbor, dupa care trebuie trimis fabricantului pentru testari care sa certifice daca mai poate fi utilizat. Pentru a rezista la inaltimi mari, pilotii poarta combinezoane din nomex, un material termoizolant. Pentru incalzirea aerului din balon, Chiriac si Bente folosesc patru butelii cu propan. SILVIU TANASE Oamenii presedintelui Ion Iliescu, presedintele Romaniei, a afirmat ca ar putea interveni, daca i se va cere, pentru ca antrenorii Octavian Belu si Mariana Bitang sa nu paraseasca lotul national de gimnastica. Presedintele Iliescu a apreciat ca ar fi "o mare pierdere" pentru gimnastica romaneasca daca Belu si Bitang ar renunta la functiile de antrenori ai lotului national. Seful statului si-a declarat disponibilitatea de a-i convinge pe cei doi sa-si pastreze aceste posturi. Iliescu a afirmat ca trebuie sa se faca tot ce este posibil pentru ca ambii tehnicieni sa ramina, in continuare, la lotul national. "Nu invoc, in primul rind, vreo problema financiara si nici nu am conflicte cu federatia, dar, de o lunga perioada de timp, a trebuit sa ma ocup de prea multe, sa fiu si coregraf, si medic, sa rezolv si probleme organizatorice. Nu mai pot face fata, am ajuns intr-o situatie de epuizare fizica, pentru ca de 16 ani nu am avut concediu. Trebuie sa-mi reevaluez prioritatile", a amenintat joi Mariana Bitang. Antrenorul-coordonator al lotului national feminin, Octavian Belu, a declarat ca este solidar cu Mariana Bitang si ca ii respecta decizia. Cei doi ofi-ciali n-au mai participat, in ultimele zile, la antrenamentele echipei nationale. (D.N.) Uriasul Lotul echipei FCM Bacau a efectuat simbata dimineata vizita medicala la Institutul de Medicina Sportiva din Bucuresti. Printre cei 21 de jucatori prezenti s-a numarat si Teodor Ursache, un portar in virsta de 24 de ani, provenit de la divizionara C Rafinaria Dar-manesti. El masoara 2,03 metri. Daca Teodor isi va face debutul in urmatoarea editie de campionat, el ar putea deveni cel mai inalt jucator care evolueaza in Divizia A. La vizita medicala a fost prezent si Adrian Pitu (ultima oara la Otelul Galati), aflat in tratative avansate cu formatia moldava. Lotul "galben-albastrilor" va pleca miine intr-un turneu de zece zile in localitatea maghiara Gyor. (D.N.) Dinamo Kiev ii da tircoale lui Rat "Dinamo Kiev se intereseaza de un alt jucator roman, Razvan Rat, coechipier cu Tiberiu Ghioane (n.r. - jucator deja arvunit de gruparea din capitala Ucrainei) la Rapid. Rat este un jucator tinar, care s-a aflat, in ultimele sezoane, intre primele zece talente ale fotbalului romanesc. Este titular in nationala de tineret, antrenorul fiind foarte multumit de el. La Rapid, a jucat alaturi de fotbalisti precum Ovidiu Sabau si Danut Lupu. La un moment dat, a fost foarte aproape de a semna cu Ajax Amsterdam, insa cluburile nu s-au inteles", a consemnat ieri agentia de stiri "ukrainiansoccer.net", care isi insoteste articolul cu o fisa biografica a fotbalistului. In returul editiei trecute de campionat, "Rata", care ar putea deveni coechipier cu Florin Cernat, colegul sau de la nationala de tineret, a fost imprumutat de giulesteni la FCM Bacau. Revenit in Giulesti, el a intrat intr-un conflict de interese cu conducerea "visiniilor" deoarece a solicitat renegocierea contractului.(D.C.) Dinamovistul a batut palma cu Alaves Mara - clauza de reziliere in valoare de 30 de milioane de dolari! Bogdan Mara, fotbalistul echipei Dinamo Bucuresti, va evolua din viitorul sezon la gruparea spaniola Deportivo Alaves, finalista a Cupei UEFA in sezonul 2000-2001. Chiar daca diriguitorii formatiei din Vitoria si l-au dorit ca inlocuitor al cunoscutului Javi Moreno pe Adrian Mihalcea, pina la urma Mara se va afla in aceasta postura. Toate datele transferului au fost puse la punct, jucatorul roman urmind sa semneze un contract pe patru ani, cu drept de prelungire pe inca unul, si va avea un salariu anual de 400.000 de dolari. Dinamo va primi un milion de dolari in schimbul cedarii sale definitive. Clauza de reziliere este, conform presei spaniole de ieri, de 30 de milioane de dolari! Cosmin Contra a avut la Alaves o clauza de 12 milioane de dolari, in timp ce Javi Moreno a avut 9 milioane, ambii fiind transferati la AC Milan. Cotidianul local "El Correo" noteaza in numarul de ieri ca transferul romanului este al doilea al gruparii basce, dupa cel al mijlocasului Jesus Angel Turiel, sosit de la Valladolid. "Pe nimeni nu trebuie sa surprinda aceste sosiri. Este o regula de aur: un fotbalist necunoscut, ieftin, si care poate fi vindut scump mai tirziu", scrie publicatia respectiva, referindu-se la Mara. "El Correo" prezinta o carte de vizita si o fotografie a jucatorului in tricoul "ciinilor rosii". "Marca" scrie ca "Mara este cunoscut pentru inteligenta dovedita in suprafata de pedeapsa, insa este deficitar la jocul de cap". DANIEL NAZARE Mara: "Un vis din care nu mi-am revenit" Cum te simti dupa ce ai semnat pentru finalista Cupei UEFA? Este ceva superb. Un vis care a devenit realitate. Inca nu mi-am revenit. Nici prin minte nu-mi trecea mie ca voi juca impotriva unor echipe precum Real Madrid si Barcelona. Primera Division e pe gustul tau? De mic am visat sa ajung in Spania. Alaves e un club serios. Daca as fi semnat pentru Grasshoppers Zürich, acolo as fi sosit ca o vedeta. M-as fi impus mai greu decit in Spania, insa si la Alaves sint in centrul atentiei. Ai cea mai mare clauza din istoria clubului din Vitoria... Asta nu face decit sa ma maguleasca. Sper sa dovedesc ca am valoare. Sint foarte multumit de conditiile financiare. Cind pleci la Alaves? In aceasta seara (n.r. - aseara) urmeaza sa ajung acolo, iar in urmatoarele doua zile voi face vizita medicala si voi fi prezentat suporterilor. Marti (n.r. - miine) voi reveni in tara. Pregatirile o sa le incep peste o saptamina. Cu Cosmin Contra ai vorbit? Da. Mi-a spus ca voi fi bine primit la Alaves. E un grup extraordinar de jucatori. Atmosfera in lot este super. Cind voi ajunge acolo, o sa stau in fosta vila a lui "Gurita". Le-ai facut cinste fostilor tai colegi de la Dinamo? Nu, ca n-am avut timp. Am plecat simbata la amiaza din cantonamentul de la Poiana Brasov, iar baietii dormeau. Nici macar n-am avut timp sa-i salut. Interviu realizat de DANIEL CONTESCU "Sageata" s-a hotarit simbata Niculae a semnat pe trei ani cu Sporting Lisabona Dinamo va primi 4,5 milioane de dolari Marius Niculae a semnat simbata seara contractul cu echipa portugheza Sporting Lisabona. Dupa tratative, caracterizate de partea lusitana ca fiind "sinuoase si foarte dificile", tinarul atacant dinamovist a acceptat sa-si puna autograful pe angajamentul cu formatia pregatita de Ladislau Bölöni. Contractul cu Sporting se intinde pe trei sezoane, cu drept de optiune pentru alte doua, daca partile vor fi multumite de colaborare. Gruparea din capitala Portugaliei a platit, pina la urma, suma solicitata de Dinamo, adica 4,5 milioane de dolari, reusind in schimb sa-si impuna punctul de vedere in fata fotbalistului, care va primi un salariu de un milion de dolari pe sezon, fata de 1.700.000, cit solicitase initial. Niculae este asteptat la noua sa echipa incepind chiar de miine. "Duplex" Lisabona-Bucuresti Negocierile dintre tabere - emisarii de la Sporting, conducerea dinamovista si familia Niculae - au fost marcate de spectaculoase rasturnari de situatie. In urma cu zece zile, Marius, care se afla in concediu pe litoral, a acceptat sa se pozeze in tricoul echipei Sporting, pentru ca, dupa 72 de ore, sa anunte ca nu mai este interesat de campionatul Portugaliei, pentru ca vrea sa joace fie la Dinamo, fie in Spania sau Italia. Sporting a parut ca abandoneaza pista si a incercat sa-l aduca pe Turu Flores, de la Deportivo La Coruna. Tentativa a esuat miercuri, iar negocierile cu "Sageata" si tatal sau, Constantin, au fost reluate joi. Vineri, desi s-au purtat tratative "foarte dure" (conform unor surse din interiorul taberei lusitane citate de cotidianul "O Jogo"), nici una dintre parti nu era multumita de ceea ce obtinuse, iar ruptura devenise iminenta. A doua zi insa Consiliul de Administratie de la Sporting, reunit in regim de urgenta la Lisabona, a decis spre seara sa faca o ultima oferta. Discutiile s-au purtat "live", prin "speaker", intre membrii conducerii portugheze, strinsi in sala de consiliu a clubului, pe de o parte, Ioan Becali si Constantin Niculae, impresarul si tatal fotbalistului, pe de alta parte, ultimii doi fiind la Bucuresti. Nicu se prezinta miine la noul loc de munca Unul dintre punctele nevralgice, in care Sporting a fost de acord sa cedeze abia spre finalul intilnirii, l-a reprezentat durata contractului. Dornic sa ajunga cit mai repede in Spania sau Italia (tinta sa declarata), Marius Niculae nici n-a vrut sa auda de un angajament mai lung de trei sezoane. Sporting a insistat, in schimb, pentru un contract ferm pe cinci ani. In cele din urma, portughezii au cedat, iar fotbalistul a facut doar un mic compromis, acceptind ca una dintre clauze sa prevada "dreptul partilor de a prelungi contractul cu inca doi ani". Initial, fermi pe pozitie, oficialii de la Sporting au facut toate aceste compromisuri siliti de imprejurari. Noul antrenor, Ladislau Bölöni, l-a pus pe Niculae in capul listei de achizitii. Aducerea unui "atacant tinar, puternic si de mare perspectiva" era vitala, in opinia tehnicianului, pentru a umple golul lasat de retragerea argentinianului Acosta. Dupa ce a ratat toate tintele majore din intersezon - croatul Mornar, norvegianul Aarst si spaniolul Turu Flores -, Sporting ramasese la capitolul achizitii mult in urma rivalelor Benfica, FC Porto si Boavista, spre nemultumirea fanilor. Lovitura de gratie pentru liderii "Leilor" a venit insa din Spania, de unde a razbatut vestea ca si Celta Vigo s-a angajat pe pista Niculae. Speriati de un nou esec si de previzibilul scandal pe care l-ar fi facut suporterii, portughezii au cedat, in cele din urma, la aproape toate capitolele. Niculae se va prezenta la Lisabona miine, cind va efectua si vizita medicala. Seara urmeaza sa ajunga la Rio Maior, acolo unde Sporting se afla in cantonament. Urmasul lui Figo si Sa Pinto Presa portugheza nu face rabat de la superlative atunci cind vine vorba de prezentarea noului "virf" de la Sporting. "Niculae este una dintre marile sperante ale fotbalului european", consemneaza "Record". "Are numai 20 de ani, dar a jucat deja de 12 ori pentru puternica nationala a Romaniei. Produs al scolii Dinamo Bucuresti, a urcat in prima echipa inca de la 16 ani. Ultimele doua goluri marcate la nivel international au adus Romaniei o victorie vitala, cu 2-0, impotriva traditionalilor rivali din Ungaria", se mai mentioneaza in articol. Un alt cotidian de mare tiraj, "A Bola", scrie despre un "happy-end la maratonul negocierilor cu valorosul atacant. Are 20 de ani, vine de la Dinamo Bucuresti, una dintre echipele de virf ale Romaniei, pentru care a jucat 100 de meciuri si a inscris 44 de goluri. Are in fata un mare viitor, iar lupta cistigata cu Celta Vigo pentru aducerea lui inseamna mult pentru campionatul portughez". Presa lusitana dezvaluie ca Niculae va purta, la Sporting, tricoul cu numarul sapte. "Este o onoare si o povara, in acelasi timp. Cu acest numar au jucat la Sporting, de-a lungul timpului, mari vedete precum Iordanov, Figo si Sa Pinto. Curios, Niculae are acelasi numar si la nationala tarii sale", mentioneaza "Record". MATEI UDREA Oltenii s-au impotmolit pe ulita ceha Visul oricarui sustinator al Universitatii Craiova, acela ca echipa olteana sa acceada in turul trei al CupeiUEFA - Intertoto, a fost naruit de formatia ceha FC Synot. Universitatea Craiova a terminat la egalitate, scor 2-2 (0-2), golurile oltenilor fiind marcate de Ionut Savu (min. 58) si Grigorie (min. 84), insa "Stiinta" a ratat calificarea deoarece a pierdut mansa-tur cu 3-2. In afara gabaritului, cehii n-au aratat nimic, insa evolutia penibila a jucatorilor craioveni i-a facut pe cei 1.500 de spectatori sa le adreseze cuvinte mai putin ortodoxe. Gigi Netoiu, principalul actionar al Universitatii, n-a fost prezent pe stadionul "Ion Oblemenco", desi se afla in Craiova. El a avut in dimineata partidei o runda de discutii cu Bogdan Vrajitoarea, pe care incearca sa-l aduca in lotul "Stiintei", insa tratativele au esuat. Jucatorii cehi au vizitat cu citeva ore inainte de startul meciului centrul orasului, intorcind de mai multe ori capul dupa fete. MARIO MORCOV Erciu, Forrest Gump din Carpati La 52 de ani impliniti, Ion Erciu a fost, ieri dimineata, vedeta Marsului factorilor pe Municipiul Bucuresti, intrecere organizata de Compania Nationala Posta Romana pe stadionul "Tineretului". Erciu - care ieri s-a clasat pe locul patru - este cel mai cunoscut factor din Romania, unde a cistigat, din 1977 si pina in prezent, nu mai putin de 20 dintre cele 24 de editii ale competitiei. Postasul (care alearga zilnic distanta dintre comuna Stefanesti, unde locuieste, si cartierul bucurestean Pantelimon, unde lucreaza) a reusit sa se impuna si pe plan international, unde a devenit campion balcanic in '82. Erciu este si protagonistul unei intimplari de pomina, petrecuta inaintea revolutiei din '89, atunci cind trebuia sa reprezinte tara la un concurs in Grecia, dar a fost dat jos din avion pentru a i se face loc unui oficial. Romania a fost reprezentata atunci la intrecere doar de delegati, sportivul fiind lasat acasa. Intrecerea de ieri a fost cistigata de Valeriu Mihai, podiumul fiind completat de Alexandru Ghinea si Valeriu Croitoru. (M.U.) [33][pl.dll?rid=expresro] 