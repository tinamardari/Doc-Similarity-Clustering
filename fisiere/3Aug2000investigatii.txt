 Mihai Chitac, inca doua luni de libertate Magistratii de la Tribunalul Militar Teritorial Bucuresti au dispus prelungirea, cu inca doua luni, pina la data de 2 octombrie, a perioadei pe care fostul Mihai Chitac o va mai petrece in libertate. El a fost arestat la scurt timp dupa ce, alaturi de gen. V.A. Stanculescu, a fost condamnat definitiv la 15 ani de inchisoare pentru comiterea infractiunilor de instigare la omor deosebit de grav in timpul evenimentelor de la Timisoara, din decembrie '89. Ulterior, Chitac a solicitat intreruperea executarii acestei pedepse si a fost pus in libertate pentru a face o operatie de adenom de prostata, interventie chirurgicala care nu putea fi efectuata in spitalele din reteaua penitenciara. In perioada care a trecut de la punerea sa in libertate, aceasta operatie nu a putut fi facuta intrucit starea sanatatii pacientului s-a inrautatit din cauza unei boli cardiace. VASILE SURCEL Lovitura de teatru in cazul "Badea": "Ceausescu" si "Muresan" si-au turnat complicii Ancheta Politiei Capitalei privind tilharirea lui Nicolae Badea, presedintele FC Dinamo, pare sa se apropie de final: potrivit unor surse confidentiale, cei doi suspecti retinuti - Florian Muresan, zis "Muresan", si Marius Tanasa, zis "Ceausescu" - si-ar fi "turnat" complicii, ieri, la ultimele audieri de la Politia Capitalei. Anchetatorii sint acum pe urmele celorlalti autori care au participat la tilharirea lui Badea. (A.C., C.G.) Matusa lui Nicu Gheara, un nou dosar penal Matusa omului de afaceri Nicu Gheara, Maria Floca (57 de ani), este cercetata de politisti intr-un nou dosar de inselaciune, de data aceasta cu ordine de compensare false, cu un prejudiciu de peste sapte miliarde lei. La fel ca si in celelalte 15 dosare penale cu un prejudiciu de peste 10 miliarde lei. Maria Floca a lucrat in tandem cu bucuresteanca Paulina Filip, in complicitate cu mai multi patroni, cu acordul carora au pus in circulatie procese verbale de compensare falsificate. In acest dosar penal mai sint urmarite penal inca cinci persoane, dintre care trei in stare de arest. Politistii de la Directiile de Cercetari Penale si de Combatere a Criminalitatii Economico-Financiare, ambele din IGP, sustin ca, pe parcursul anului 1999, grupul condus de Maria Floca a initiat si introdus in circuitul economic procese-verbale de compensare false, in valoare totala de peste sapte miliarde lei. Pina in prezent, Maria Floca s-a dovedit a fi vioara intiia intr-o serie de inselaciuni carora le-au cazut victime banci, persoane fizice si juridice, cu prejudicii ce depasesc 20 miliarde lei. Intreg sirul de escrocherii, orchestrat de tandemul Floca-Filip, a fost posibil datorita unei foste cooperative de credit din Galati, botezata Banca Populara "Fortuna". Banca a emis o scrisoare de garantie in valoare de 15 miliarde lei semnata, spune directorul bancii, Lucian Rebegea, de un subaltern care i-a imitat semnatura. Autentice, cele trei au obtinut mai multe imprumuturi de la BRD. Generalul Berechet: "Gheara nu e strain de cauza, dar n-o putem proba" Prezentata ziaristilor la data arestarii, Maria Floca a declarat ca raposatul ei barbat a pierdut toata averea la carti si este saraca lipita, fara nici un fel de proprietate. Asta n-a impiedicat-o sa fie aparata de maestrul Bogdan Vlad. Intrebata din ce va plati onorariul lui Vlad, Maria Floca a declarat ca fiul ei, elev in clasa a XII-a, a facut rost de bani, probabil vinzindu-si bijuteriile. Maria Floca a cerut atunci presei sa nu faca nici o legatura intre ea si Nicu Gheara. Intrebat daca cercetarea a scos la iveala implicarea celebrului om de afaceri, generalul Nicolae Berechet ne-a declarat ca "nu exista nici o proba palpabila care sa-l incrimineze in afacerile Mariei Floca". "Probabil ca Nicu Gheara nu este strain de cauza, dar nu se vede mina lui, direct", a mai spus generalul Berechet. NICOLETA SAVIN Dupa ani si ani de cercetari, maestrul inselatoriilor din Suceava a fost trimis in judecata Teparul Mohamed - domnie intrerupta La Tribunalul Suceava a fost inregistrat dosarul prin care Parchetul de pe linga Curtea de Apel ii trimite in judecata pe Mohamed Hussain Atwa (30 de ani), cetatean palestinian, cu resedinta in Suceava, si pe partenera lui de afaceri, Gabriela Doina Lucescu (42 de ani), din Suceava. Cei doi sint acuzati de gestiune frauduloasa, evaziune fiscala si inselaciune in conventie in dauna avutului privat, palestinianului mai imputindu-i-se si instigarea la infractiunea de inselaciune. Trimiterea in judecata a celor doi reprezinta un eveniment, tinind cont de faptul ca, de ani buni, ei au tras numeroase tepe la tot felul de oameni de afaceri din judetul Suceava si nu numai. Mecanism ireprosabil Mohamed Atwa si-a inceput afacerile in Suceava, in 1992, cind si-a deschis firma SC ALL HUSSAIN IMPEX SRL, la care era asociat cu inca doi cetateni straini. La putin timp de la venirea la Suceava, Mohamed Atwa a cunoscut-o pe Gabriela Lucescu. Cei doi pareau facuti unul pentru altul, cel putin in ceea ce priveste afacerile, asa ca, in 1994, Gabriela Lucescu a devenit actionara la firma lui Mohamed. Chiar daca mai erau doi actionari la aceasta firma, administrarea societatii a fost facuta numai de Mohamed Atwa si Gabriela Lucescu. In 1995, Gabriela Lucescu a cumparat o firma, SC DIA JEC IMPEX SRL, absolut necesara pentru actele ilegale pe care le-a pus la cale impreuna cu Mohamed. Extrem de abili, cei doi au reusit sa cistige increderea a zeci si zeci de oameni de afaceri care le-au cazut apoi in plasa, fiind usurati de sute de milioane de lei. La inceputul fiecarei relatii comerciale, Mohamed Atwa si Gabriela Lucescu cumparau marfa in cantitati mici si o achitau la termenele stabilite. Dupa ce cistigau astfel increderea partenerilor, cei doi dadeau "tunul": ridicau marfa in cantitati mari si promiteau ca o vor plati la termenele stabilite. Termene de care nu si-au mai adus aminte nici pina in ziua de astazi. In unele situatii lasau bilet la ordin cu scadenta, desi stiau ca nu aveau disponibil in contul bancar sau nu vor depune sume de bani in acel cont. Modul de lucru al celor doi, inclusiv folosirea biletului la ordin, i-a tinut mult timp departe de acuzatii penale. Buni cunoscatori ai mecanismului legislativ, ei au facut ca toate "datoriile" pe care le aveau sa poata fi solutionate numai pe cale civila. Aceasta inseamna ca cel pagubit trebuia sa faca plingere la instanta, unde era obligat sa plateasca 10% din suma pe care o revendica. Spre exemplu, daca erai tepuit cu 300 de milioane de lei, trebuia sa platesti taxa de timbru de 30 de milioane de lei. Multi dintre pagubiti renuntau, pentru ca nu aveau certitudinea ca-si vor recupera banii pe cale judecatoreasca si riscau sa mai piarda si contravaloarea taxei de timbru. Dar Mohamed Atwa si Gabriela Lucescu mai bifau un pacalit la colectia lor. "Cei doi inculpati au efectuat, in marea lor majoritate, afaceri comerciale bazate pe inselatorie" In rechizitoriul intocmit de Parchetul de pe linga Curtea de Apel Suceava, primele acuzatii aduse celor doi sint evaziune fiscala si gestiune frauduloasa. In 1994, Mohamed Atwa a contractat de la BANKCOOP Suceava, in numele societatii, un credit in valoare de 266.245.000 de lei, iar in anul 1995 a mai contractat un credit de 9,4 milioane de lei. Din suma totala de 275.645.000 de lei, nerambursata nici pina la ora actuala, numai 75 de milioane au fost folosite in interesul societatii, restul de bani fiind cheltuiti in scopuri personale. In anul 1995, ei au efectuat plati fara documente justificative in valoare de 30 milioane de lei, sustragindu-se de la plata obligatiilor fiscale. In anii ce au urmat, cei doi au vindut marfuri in numele societatii, fara a inregistra sumele incasate in contabilitate si s-au sustras astfel de la plata obligatiilor fiscale catre stat. "Leapsa" de peste 200 de milioane de lei cu hirtie igienica Un exemplu al modului de lucru al celor doi este teapa trasa la SC CELOHART SA Zarnesti. Pe 7 ianuarie 1998, Gabriela Lucescu a luat de la aceasta unitate marfa in valoare de 28,3 milioane de lei, platind pe loc. Dupa doar doua saptamini, a contractat marfa in valoare de 64,8 milioane de lei, achitind-o in mai multe rate, cu bani numerar. O data cistigata increderea celor de la Zarnesti, Gabriela Lucescu a achizitionat hirtie igienica in valoare de 217 milioane de lei, pe care a "platit-o" cu un bilet la ordin cu scadenta la 23 martie 1998. La data respectiva, cei de la Zarnesti au avut surpriza sa constate ca in contul indicat nu era nici un ban. Contravaloarea hirtiei igienice nu a fost recuperata nici pina acum, iar delegatii trimisi de firma din Zarnesti la Suceava nu au reusit sa o gaseasca de atunci pe Gabriela Lucescu. In acelasi mod au fost inselati patronii a nenumarate firme din Suceava sau din alte judete ale tarii, prejudiciul total fiind de ordinul miliardelor de lei. Cum se poate vinde pielea ursului din padure Tupeul lui Mohamed Atwa a mers pina acolo incit a vindut unui botosanean, cu 180 de milioane de lei, un spatiu comercial care nu-i apartinea. In octombrie1995, firma lui Mohamed Atwa a participat la o licitatie in care era scos la vinzare un atelier pentru reparatii bijuterii. In mod inexplicabil, desi nu depusese garantia de 20% din pretul de pornire, Mohamed Atwa a fost admis la licitatie, pe care a si cistigat-o, adjudecindu-si spatiul cu 51,5 milioane de lei. Cum nu a platit la termenul stabilit, licitatia a fost anulata si a fost organizata o alta, la sfirsitul lunii noiembrie. A participat din nou si Mohamed Atwa, dar a pierdut licitatia. Intre timp, insa, Mohamed Atwa si Gabriela Lucescu au reusit sa obtina acte false de proprietari ai atelierului, pe care le-au pus la pastrare, asteptind momentul prielnic pentru a mai da o lovitura. Momentul a aparut in 1997, cind Corneliu Avasilichioaie, patron al SC SIERA Botosani, a hotarit sa infiinteze un punct de lucru in Suceava. L-a contactat pe Mohamed Atwa, pe care-l cunostea, iar acesta a spus ca are el un spatiu de vinzare. Adica, chiar atelierul de bijuterii. Spatiul a fost vindut cu 180 de milioane de lei si de abia dupa ce Corneliu Avasilichioaie i-a dat toti banii lui Mohamed Atwa a descoperit inselatoria. Lista acuzelor la adresa lui Mohamed Atwa este departe de a fi epuizata. El este cercetat si in alte dosare, iar zeci de patroni spera ca, printr-un miracol, sa-si recupereze banii cu care au fost inselati de catre palestinian. Cert este ca Mohamed Atwa este cel mai complex caz cu care s-au confruntat anchetatorii suceveni, el fiind, de departe, maestrul incontestabil al "tepelor" in judetul Suceava. TIBERIU AVRAM In judetul Constanta s-a dezvoltat o adevarata Industrie bazata pe furturile de titei Din conductele Conpet SA se scurge zilnic un miliard de lei Potrivit purtatorului de cuvint al societatii de transport prin conducte al titeiului Conpet SA, in ultimele 24 de ore au fost depistate furturi de titei si gazolina in valoare de peste un miliard de lei din reteaua de transport si distributie din raza judetului Constanta. Pe magistrala Petromar-Pitesti, care transporta titeiul extras din Marea Neagra, au fost descoperite trei conectari ilicite la conducta de petrol prin care s-au furat peste 135 de tone materie prima, iar pe conducta Constanta-Pitesti au fost identificate patru bransamente ilegale. Potrivit salariatilor Conpet, in primele sapte luni ale anului au fost descoperite peste 150 de bransamente ilegale la conductele de transport titei, hotii preferind acum sa fure mai degraba materia prima, pe care o vind rafinariilor si statiilor private de distilare a titeiului care au inceput sa functioneze in Constanta. DAN MIHAESCU Un avion militar a luat foc in momentul aterizarii pe baza aeriana Fetesti O aeronava militara de tip HONG-V (IL-28) a luat foc ieri, in jurul orei 11.15, la Baza Aeriana Fetesti, in timp ce efectua un zbor de instructie. In urma unui incident aparut la aterizare, avionul de cercetare si bombardament din dotarea UM 01945 Fetesti a fost cuprins de flacari. In carlinga avionului se aflau trei cadre militare: doi maiori si un plutonier. "In procesul aterizarii, aeronava a luat foc, insa echipajul a reusit sa inchida combustibilul si sa dea drumul la extinctoare, dupa care a parasit avionul", ne-a declarat cpt. Bogdan Raducan, ofiterul de Relatii Publice al UM 01945. Dupa luarea masurilor de siguranta, membrii echipajului au plecat in fuga catre un sector sigur. La fata locului s-au deplasat echipele de interventie. In prezent, militarii se afla in afara oricarui pericol. In schimb, aeronava a fost distrusa in proportie de 70 la suta. ALINA GRIGORE Dezamagiti ca n-au avut ce fura din casa unui batrin Hotii au vorbit la telefonul erotic de 200 de milioane de lei Doi spargatori, suparati ca in casa in care au intrat nu au gasit obiecte de valoare, s-au razbunat vorbind la telefon, pe o linie erotica, timp de 30 de ore, costul convorbirii depasind 200 de milioane de lei, transmite Mediafax. Proprietarul casei din Sinca Veche, este Aron Cimpeanu, un batrin in virsta de 90 de ani, care se afla in vizita la fiul sau din Brasov. Hotii au pindit plecarea batrinului si, simbata, s-au instalat in casa. Dupa ce au rascolit toate incaperile, dar nu au gasit bani sau obiecte de valoare, au desfacut o damigeana cu tuica, au golit frigiderul batrinului si au chefuit timp de trei zile. Ei au sunat la linia erotica si au lasat telefonul pe spiker. Angajatii RomTelecom Fagaras au recunoscut numarul de pe care se vorbea ca fiind al batrinului Cimpeanu, fost angajat al companiei de telefoane. Ei l-au sunat pe fiul acestuia si l-au anuntat ca din casa tatalui sau cineva a vorbit pe linia erotica de peste 200 de milioane de lei. Familia Cimpeanu s-a dus urgent la Sinca, unde a gasit casa ravasita. Membrii familiei au incercat sa anunte politia. "Am sunat la seful de post, dar era in concediu. Ni s-a spus ca are doi colegi in comuna. I-am cautat pe acestia in toata comuna si in satele invecinate, pina la ora 23.30", a declarat Emil Cimpeanu, fiul batrinului. Politistii au inceput cercetarile abia luni dupa-amiaza si au doi suspecti, tineri de 17 ani, care mai au citeva spargeri la activ. Acestia au disparut, insa, din sat. La Constanta, politia a instalat Filtre antihoti si antiantrax "Pentru ca a crescut alarmant de mult numarul masinilor furate, in special de pe litoral, Serviciul Politiei Rutiere Constanta a instalat un filtru special, in zona Statiunii Neptun-Olimp, pe DN 39, pentru depistarea acestora", a declarat lt. Tudorel Dogaru, purtator de cuvint. Potrivit politiei, cele mai cautate masini sint cele autohtone, mai simplu de dezmembrat si mai usor de comercializat, dar si cele de ultima generatie, de lux. De asemenea, pentru prevenirea extinderii epidemiei de antrax, Politia Rutiera in colaborare cu Politia Sanitar-Veterinara au instalat un filtru mixt la intrarea in judetul Constanta, care verifica toate transporturile de produse alimentare care vin din Tulcea. DAN MIHAESCU Adjunctul Politiei Craiova a provocat un grav accident de circulatie Medicii spun ca victimile sint inca in viata datorita unei minuni; Ofiterul si fiica sa au fost dusi la Bucuresti cu elicopterul Intr-o curba foarte periculoasa de pe DE 70, intre localitatile Robanesti si Bals, s-a produs ieri dimineata, la ora 6.00, un grav accident de circulatie, in care a fost implicat lt. col. Alexandru Dananae, adjunctul comandantului Politiei municipiului Craiova, in virsta de 52 de ani. Acesta se afla in concediu si se indrepta, impreuna cu familia, spre Bucuresti cu autoturismul personal Cielo, cu numarul de inmatriculare DJ-06-CRS. Ajuns in acea curba, a vrut sa depaseasca un autoturism, dar a observat prea tirziu ca din sens invers venea un TIR, cu nr. B-22-DWT, care se deplasa regulamentar. Cu circa 40 de metri inainte de locul coliziunii se observa clar urmele de frinare, numai ca in toata curba exista denivelari mari ale carosabilului, astfel incit autoturismul Cielo a intrat in derapaj, si s-a izbit frontal de TIR. De la locul impactului, cele doua autovehicule s-au mai deplasat zece metri si s-au oprit pe marginea drumului. Toti pasagerii din Cielo au suferit rani grave, fiind transportati imediat la Spitalul nr. 1, din Craiova, in sectia de neurochirurgie, condusa de prof. Alexandru Camenita. Colonelul Dananae si fiica sa, Cristina, in vista de 22 de ani, au suferit fracturi ale coloanei vertebrale si multiple fracturi cu singerare puternica la fata. Sotia ofiterului, Gheorghita, de 52 de ani, are o fractura a bazinului si a ramas internata la Craiova. Primele cercetari arata ca accidentul are drept cauza viteza autoturismului Cielo, dar si depasirea intr-un loc unde manevra era interzisa. Cazul este cercetat in continuare de Parcheltul Militar din Craiova. ION SPANU Colonelul Dananaie are putine sanse de supravietuire Ieri, in jurul orei 13.00, colonelul Alexandru Dananae a fost transportat in Capitala, impreuna cu fiica sa, Cristina, cu doua elicoptere ce apartin companiei SMURD. De pe aeroportul Baneasa cei doi accidentati au fost preluati de doua salvari care apartin armatei. Pe tot parcursul drumului, pina la Spitalul Bagdasar, colonelul si fiica sa au fost insotiti de doua echipaje ale Politiei Capitalei. Medicul de garda, dr. Alexandra Coman, care a preluat cele doua cazuri ne-a precizat ca ambii pacienti se afla in stare foarte grava, la sectia Reanimare. Col. Dananaie a suferit un traumatism cranian, fractura lombara si disjunctie cranio-faciala, fapt pentru care medicii nu-i acorda mari sperante de viata. Fiica sa a fost internata cu diagnosticul fractura coloana lombara. ROXANA VISOIU ROXANA MATEUT Speriata de cel care a rapit-o, o tinara de 15 ani nu se poate intoarce la scoala si la tatal ei Condamnata la taraba de Nelu tiganu' Daca mergeti sa faceti cumparaturi in cartierul Militari, la Piata Gorjului, si vreti sa cumparati tigari, uitati-va bine la prima taraba din dreapta, cum intrati in piata. O sa vedeti ca vinzatoarea este o fetita de 15 ani, micuta de inaltime, slabuta, dar foarte draguta. Are tenul alb, ochi albastri, parul negru. Si 15 ani. O cheama Constanta Cruce. Sau Tantica. Asa ii spune tatal ei. Ea lucreaza in locul iubitului ei - Nelu: un tigan scund ca un dop, gras si vesnic transpirat. El sta acasa, la racoare, in pantalonii scurti peste care i se revarsa burta. O asteapta pe "nevasta" lui, Tantica, sa vina de la munca. Fetita este insarcinata. Nu stie nici cum il cheama pe tatal copilului ei. Nelu si atit. Cu toate acestea, legea considera ca fetita de 15 ani are capacitatea de a discerne si de a lua hotariri privind viata sa personala. Si ca tatal ei nu are nici o putere. Nicolae Cruce nu are dreptul sa-si ia fiica din miinile tiganului si s-o dea inapoi la scoala. Unde a avut numai note bune si era indragita de toti profesorii. Rapirea Totul a inceput imediat dupa Sfintul Paste. Nicolae si cei sase copii, trei fete si trei baieti, se incrincenau sa lupte pentru viata mamei lor, bolnava de cancer. Femeia era deja imobilizata la pat. Barbatul era disperat ca, uite, ii moare nevasta si ramine singur sa aiba grija de sase copii cu virste cuprinse intre 8 si 15 ani. Inevitabilul s-a produs insa si, de atunci, familia Cruce a ramas sa ispaseasca pacate nestiute. Si le-a mers din ce in ce mai greu. Inmormintarea a adaugat o datorie de inca 15 milioane. Mincarea pentru cei sase copii a ramas in grija tatalui si a surorilor de 14 si 15 ani. Dar nimic nu mai este ca atunci cind traia mama: "Cind traia ea era altceva... stia sa ne gospodareasca. Lua o bucata de carne si facea ceva din ea. Noi nu ne descurcam asa de bine. Mai ales ca bani nu sint. Si din 1.450.000 de lei pe luna, cit reusesc eu sa cistig, numai intretinerea ne costa 1.200.000 de lei pe timp de vara. Cit a fost sotia mea bolnava, noi n-am platit intretinerea. Ne trebuiau banii pentru mincare ceva mai buna si medicamente. Pentru ea. Avem restante mari si la intretinere. Aproape inca 15 milioane. Nu stiu de unde o sa gasim atitia bani sa ne platim datoriile si nu stiu nici ce sa ma fac eu cu fetele mele...", spune batrinul tata cu ochii inrositi de lacrimi. "Tantica a fost rapita, spune Nicolae, din fata blocului, de tigan. Vecinii mi-au spus ca a si alergat-o cu un obiect in mina. A luat-o si a dus-o unde sta el cu bunicii si alte persoane. Si de atunci n-o mai lasa sa vina acasa. O bate. Eu n-am atins-o niciodata. Cred ca are si alte probleme... o drogheaza sau mai stiu eu ce, ca am observat ceva ciudat. Dupa ce fuma seara vorbeam cu ea, iar dimineata nu mai stia ce am vorbit. Uita tot. A vrut sa fuga de la el, dar ii este frica". Liliana si Florentina, surorile mai mici ale Tantei se simt de asemenea hartuite de Nelu. Liliana spune ca Tanta mai vine acasa in lipsa tatalui ca sa manince sau sa faca baie. Dar pleaca imediat dupa aceea fara prea multe explicatii. Ultima oara a venit acasa acum o saptamina. "Voia sa fuga de la tigan, povesteste Liliana, sa se duca la tara ca sa scape de el. Dar ii era si frica. Spunea ca o s-o omoare daca fuge si ca tata n-o sa mai locuiasca in cartierul asta daca se pune cu el". Batrinul da din cap amarit, cu ochii inrositi de lacrimi, aprobind cuvintele spuse de fetita lui cea mica, slabuta, imbracata in haine gaurite pe care nu mai are cine sa le cirpeasca. "De ce s-a bagat tata?" La taraba din Piata Gorjului au poposit doi subofiteri de la sectia de politie. Sint insotiti de un inspector social de la Serviciul Public Pentru Protectia Copilului din sectorul 5. Si de un reporter si un fotoreporter de la "Evenimentul zilei". Scopul era s-o ajutam pe Tanta sa ajunga acasa in siguranta. Tot ce trebuia sa faca era sa le marturiseasca politistilor ca a fost rapita si amenintata. Ca nu vrea sa mai stea cu Nelu, ci acasa, cu familia ei. Dar Tantica se uita speriata in jur, in special undeva in dreapta ei. Ne-a spus cu vocea intretaiata si privirea alerta ca nu vrea sa plece de linga Nelu. Ca e insarcinata in doua luni si jumatate si ca o sa faca avort pentru ca asa vrea Nelu. Dupa aceea el o s-o duca in Spania. Ca a batut-o de citeva ori, dar nu prea tare. Continua: "I-am spus lui tata sa nu se bage! De ce s-a bagat?". S-a inrosit. Ezita, dar nu pare sa se gindeasca serios sa se intoarca acasa. Politistii o urca in masina lor si impreuna se indreapta catre locuinta lui Nelu. Acolo, un tigan batrin si o femeie obosita de viata, tot tiganca la origine, ii intreaba pe politisti: "Ce? Ce-am mai facut de data asta, domnu' politist?" In scurt timp atmosfera se calmeaza. Tiganii s-au linistit. Politistii nu au venit sa aresteze pe nimeni. Apare si Nelu. La bustul gol, imbracat doar intr-o pereche de bermude albe cu gaurele: "Ce? Ati venit sa ma arestati?" Dupa ce se deschide discutia despre relatia lui Nelu cu minora Tanta, tiganul recunoaste ca "i-a dat citeva palme asa... de citeva ori..", si mai spune: "Da, e nevasta-mea!". Chiar daca recunoaste ca nu are actele ei, iar fetita nu stie nici macar numele de familie al "sotului". Nelu si Tanta sint urcati in masina politiei si dusi la sectie sa "dea o declaratie". Nelu stie bine drumul printre coridoarele incilcite ale sectiei. Concluziile vizitei la sectia de politie nu sint nici pe departe asa cum ar crede un om obisnuit. Nelu nu se face vinovat nici de corupere de minori, nici de rapire si sechestrare. Iar tatal nu are nici un drept asupra Tantei. Numai daca fetita depune plingere, politia se poate sesiza. Iar Tanta a hotarit: ramine cu Nelu. Intre timp, trei frati si doua surori maninca fasole, merg la scoala imbracati cu ce apuca, invata de pe ce manuale gasesc si se gindesc la sora lor pe care nu pot sa o vada nici macar cind vinde tigari in piata. LAURA LICA In comuna bihoreana Sinmartin se regleaza conturi in stil mafiot Primarul Craciun, atacat ca-n filme Ieri dimineata, la ora 7.30, primarul PSM din Sinmartin, Dorel Craciun, a fost victima unui atac mafiot, comis cu o violenta rara. Doi indivizi mascati cu cagule si purtind sepci negre cu chipiu au sarit pe neasteptate dintr-un BMW cu numere straine (la volanul caruia se afla un alt individ mascat) si l-au atacat pe primar. Geanta i-a salvat primarului viata. "Daca nu aveam diplomatul, cred ca la ora asta eram mort. Au incercat sa ma loveasca in cap cu bastoane lungi de fier, dar m-am protejat cu geanta. Puteti sa va dati seama ce forta aveau, dupa cum arata acum diplomatul meu. E tot ferfenita", ne-a declarat, ieri, de pe patul de spital, primarul PSM. El crede ca demersurile sale, in calitate de primar, de a pune ordine in treburile primariei, si mai ales sesizarea Parchetului cu privire la Livia Bara, secretara Primariei Sinmartin, pe care a acuzat-o de abuz in serviciu - i-au adus razbunarea. Referitor la acuzatiile care i s-au adus, Livia Bara, secretara Primariei Sinmartin, ne-a declarat : "In conditiile in care primarul isi permite sa lanseze asemenea acuzatii grave, eu voi angaja avocat si il voi da in judecata pentru calomnie si insulta. Eu astazi am aflat ca a facut plingere penala la Parchet impotriva mea pentru abuz in serviciu. Nu stiu cum isi permnite sa faca aprecieri la adresa activitatii mele, asa cum a facut in Consiliul Local in urma cu o luna, sa lase organele in drept sa hotarasca. La tentativa de lichidare a primarului a fost de fata sI Victoria Lazar, fost primar Sinmartin, actualmente vicepriamar. "Sint speriata, ne-a declarat printre lacrimi Victoria Lazar. Eu asa ceva n-am mai vazut decit in filme. Totul s-a petrecut parca intr-o fractiune de secunda. Am vazut ca au coborit din masina indivizii aceia si ca il bat pe primar pina l-au lasat lat pe sosea. Abia am apucat sa iau numerele de la masina". Si intr-adevar, scene de o asemenea cruzime nu s-au mai vazut in Sinmartin. Cine si de ce a pus la cale un asemenea atac, este intrebarea care sta acum pe buzele tuturor. Politia crede ca e vorba despre un atac comandat si despre killeri platiti Politia cauta acum un BMW de culoare crem, cu numerele de inmatriculare HGH-367. Organele de ordine acrediteaza ideea ca primarul a cazut victima unei tentative de lichidare, pusa la cale in cel mai pur stil mafiot: cu killeri platiti. Medicul sub supravegherea caruia se afla primarul din Sinmartin nu a putut ier, sa ne ofere relatii, fiind prins intr-o operatie prelungita. Surse medicale ne-au confirmat insa ca Dorel Craciun se afla acum in afara oricarui pericol. Potrivit acestora, loviturile au fost aplicate cu forta si au fost menite sa ucida, astfel incit daca ar fi atins zona capului primarul ar fi fost acum mort. Proteste antimafia si antiviolenta in fata primariei din Sinmartin Vestea ca primarul a fost batut de mafioti a facut rapid inconjurul Sinmartinului. Localnicii sint terifiati si ne-au spus ca asemenea violente n-au mai vazut pina acum decit in filme. Tocmai de aceea, au planuit sa recurga - ca forma de protest - la un miting antiviolenta, antimafie in fata primariei. Si s-au tinut de cuvint. In jurul orei 13.00, peste 100 de persoane s-au adunat in fata primariei, manifestind initial pasnic. Intreagul protest a fost supravegheat de catre politia locala. "Noi manifestam pentru primar, ne-a declarat o localnica. L-am votat aproape toti, ca acum opozitia sa il lase infirm pe viata. Ca asta n-o sa mai fie om intreg de amu' incolo. Sa ne spuna el cine l-o batut, ca el stie. Iar politia sa se implice, ca daca i-ar fi pasat nu s-ar fi intimplat azi ce s-a intimplat". In jurul orei 14.00, localnicii au vrut sa blocheze drumul dar au fost convinsi de organele de ordine sa renunte. Oamenii acuza PD si PDSR de implicare in atacul mafiot, ca fiind opozantii cei mai virulenti ai primarului in exercitiu. Reporterul "Ev. zilei" a incercat in zadar sa ia legatura cu vreun consilier PDSR. Singurul care si-a lasat mobilul deschis fiind Gheorghe David, consilier local PD: "Si eu am candidat la functia de primar si ma gindesc ca as fi putut sa patesc acelasi lucru. PD nu are nici o legatura cu atacul de azi-dimineata. Astea-s birfe, radio-sant. Iar cit priveste PDSR..., sa se apre singuri. OLIVIA STEER Hacuit intre etaje Siguranta cetateanului este un concept care, in Romania, pare sa se regaseasca doar in declaratiile politice sau in rapoarte birocratice ale institutiilor care ar trebui sa se ocupe de binele contribuabilului - politie, jandarmerie, serviciile secrete. Daca, in Occident, o agresiune este aspru pedepsita (in Suedia, de exemplu, un barbat a intrat in puscarie pentru ca si-a palmuit nevasta), la noi se intimpla cu totul altceva: lovirea sau chiar ranirea unor persoane este vazuta de cei in masura sa aplice legea ca o bagatela, un obicei la fel de firesc ca udatul florilor sau spalatul pe dinti dimineata. Cel mai recent exemplu privind nepasarea politiei (reprezentata prin Sectia 22 din Capitala ) in ce priveste siguranta contribuabililor dateaza de doar trei zile. Un bucurestean a fost ranit cu o sabie de un vecin furios, iar politistii chemati sa ancheteze cazul (tentativa de omor, conform Codului Penal ) n-au catadicsit sa il retina pe agresor, pe motiv ca acesta "era prea beat". Mai mult, in loc sa cerceteze locul agresiunii si sa discute cu martorii, cum se procedeaza in orice ancheta politieneasca, cei doi subofiteri trimisi sa ancheteze cazul au preferat sa se joace cu maidanezii din fata blocului. Marian Cismasiu, taiat cu sabia de un vecin nervos Luni seara, ora 19.00, cartierul bucurestean Drumul Taberei. In blocul C 14 de pe Bulevardul 1 Mai izbucneste un scandal: un barbat furios, probabil si baut, inarmat cu o sabie artizanala, bate puternic cu pumnii in usa unui locatar de la etajul 10. Individul nervos, inarmat cu sabia, se numeste Nicolae Vasile, in virsta de 45 de ani, si locuieste la scara vecina. Vasile voia sa il bata pe Matei Cristache, taximetrist de profesie, pe motiv ca acesta l-ar fi urecheat pe baiatul sau pentru ca statea cu picioarele pe o banca din fata scarii. Auzind bubuiturile de la usa apartamentului, Cristache a iesit din casa ca sa vada ce se intimpla. Vasile s-a repezit la vecin, hotarit sa il taie. A ridicat sabia deasupra capului si a incercat sa il loveasca. Cristache s-a ferit, disperat, evitind in ultimul moment puternica lovitura care i-ar fi crapat capul. Lama sabiei artizanale, lunga de aproape un metru, a izbit balustrada. Vazind ca nu este de gluma cu vecinul furios, Matei Cristache a luat-o la fuga pe scari, urmarit de "spadasin". Auzind balamucul de pe scara, Marian Cismasiu, administratorul blocului, care locuieste la etajul 9, a iesit pe hol. Curiozitatea l-a costat: omul s-a trezit cu o ploaie de lovituri de sabie aplicate de Nicolae Vasile. Victima a scapat cu viata ca prin minune, dar ranit destul de grav: palma dreapta i-a fost despicata, iar bratul sting taiat in trei locuri. Plin de singe, Marian Cismasiu, 38 de ani, a fugit pe scari, urmarit de Vasile. Victima a reusit sa scape de agresor si s-a refugiat la niste prieteni din blocul vecin, unde si-a bandajat ranile. "Ninja" Vasile a tras citeva injuraturi in fata scarii blocului, a agitat sabia catre ferestrele apartamentelor, apoi s-a dus acasa sa se culce. Intre timp, Matei Cristache chemase politia. Politia investiga maidanezii de la bloc La o jumatate de ora dupa incident, sectoristul din zona a aparut la bloc. Iata cum s-au desfasurat cercetarile preliminare ale plutonierul Traian, sectoristul, dupa cum ne-au declarat martorii: politistul a stat de vorba cu nevasta agresorului, "pentru ca Vasile era prea beat si dormea", apoi i-a recomandat lui Marian Cismasiu sa se duca la IML, sa scoata certificat medico-legal, iar apoi sa depuna o plingere la Sectia 22 de Politie. Victima a insistat, totusi, sa mearga mai intii la sectie. "Am ajuns la Sectia 22 pe la ora 20.00. Un politist plictisit statea pe un scaun si, cind i-am povestit ce am patit, mi-a zis: «Ce vii, dom'le, la ora asta, la opt? Du-te la IML, ia-ti certificat medico-legal si vino miine dimineata si fa reclamatie!». Am insistat sa fac plingerea si, dupa indelungi tirguieli, mi s-a dat un numar de inregistrare. Am insistat sa trimita un echipaj, sa cerceteze cazul cum trebuie: sa faca fotografii, pentru ca scarile erau pline de singe, sa ia declaratii etc. «Pai ce, noi avem bani de poze? Fa dumneata, n-ai un aparat de fotografiat in casa?» mi-a spus politistul. Aproape ca l-am implorat sa trimita niste politisti acasa la Vasile, sa il retina pe individ - era beat, inarmat si ne era teama sa mai intram in casa", ne-a declarat Marian Cismasiu. "Abia pe la ora 22.00 a aparut un ARO de politie in fata blocului. Din masina au coborit doi subofiteri care au inceput sa mingiie ciinii maidanezi din fata scarii. Au urcat pe scari si au coborit dupa citeva minute, fara agresor. Am inteles ca nu l-au retinut pentru ca dormea, beat, in pat, asa ca au plecat inapoi, la sectie. Nici sabia n-au mai gasit-o, pentru ca o ascunsese Vasile. Mai mult, cind am urcat la apartament, l-am gasit pe fiul lui Vasile cind incerca sa stearga petele de singe de pe scari", ne-au mai spus victima si citiva vecini, martori oculari. Nicolae Vasile a fugit de-acasa Am incercat, ieri dupa-amiaza, sa il contactam pe Nicolae Vasile, sa ne povesteasca si el ce s-a intimplat. Agresorul nu era acasa, iar fiul lui ne-a spus ca nu stie nimic despre tatal sau. "Tata n-a venit acasa de doua zile, nu stiu unde este si nici cind vine. Nu stiu ce s-a intimplat", ne-a spus fiul lui Vasile, in virsta de 13 ani. Am mers apoi la Sectia 22. I-am spus ofiterului de serviciu, capitanul Serbanescu, ca dorim sa discutam despre acest caz cu ofiterul aflat la comanda sectiei, dar politistul ne-a expediat rapid: "Mergeti la biroul de presa pentru relatii despre caz". Contactind biroul de presa, am aflat ce fac politistii de la Sectia 22: cerceteaza cazul si asteapta rezultatele expertizei medico-legale. Cit despre "spadasinul" Vasile, nu stie nimeni nimic. Oamenii legii i-au lasat sotiei agresorului o invitatie, prin care acesta era chemat sa vina la politie. DANIEL NEAMU, PETRISOR CANA 