 ASIA va cinta numai live, cu instrumentisti Sexoasa trupa ASIA s-a hotarit. Gata cu playback-ul. Ce, numai Holograf, Iris si alte trupe de acest calibru pot? Dovada ca si ASIA este o trupa adevarata va aparea in curind. Dar pentru asta si-au mai adaugat patru membri. Tobosarul si impresarul trupei, Florin Ionescu, basistul Mircea Preda, fost in Vita de Vie, claparul Gelu Ionescu si chitarista Cristina, de la formatia AB4. Sa nu mai vorbim si despre cei cinci dansatori, care, din pacate pentru ei, vor fi pe scena cu ASIA doar la nevoie. E o gluma. Ne referim la marile concerte... Si asta nu e tot. Managerul trupei le-a facut fetelor un program strict. O data la doua zile alearga impreuna cu ele 8 km, insotiti de o impresionanta garda de corp. Simbata au program de sala. Pe linga exercitiile normale, fac si box, ca sa-si intareasca muschii. Garda de corp, un fost campion european la full contact, rezista binisor la pumnii pe care-i incaseaza de la ele. De fapt, baiatul tine palmarele, iar fetele il pocnesc atit cit le tin puterile. MONICA STAN Premiera in industria muzicala romaneasca: La Suceava, festival de blues - in direct pe Internet Incepind din acest an, sucevenii se pot lauda ca au propriul lor festival de blues. Miine si poimiine, BCR prezinta prima editie a MuzicFest - Fani Adumitroaie, festival national de blues dedicat memoriei regretatului muzician Stefan Adumitroaie, trecut prematur in nefiinta, anul trecut. Fundatia Baltagul si Proturia Bucovina au pregatit un concert-maraton de 12 ore, care va avea loc joi, 10 mai, la Casa Sindicatelor din Suceava, de la ora 20.00. Pe scena se vor perinda nume mari ale blues-ului romanesc: Sorin Chifiriuc, Marcian Petrescu, Blueservice, Quo Vadis, Black Cat, Trenul de Noapte etc. Vineri, la clubul sucevean 60's, festivalul continua cu un recital-work shop on blues, intre orele 16.00 si 22.00. Festivalul va fi transmis in direct pe Internet, la adresa www.blues.assist.ro, ceea ce reprezinta o premiera in industria muzicala de la noi. LIVIU SERBANESCU La Paris, Sanda Ladosi a avut parte de senzatii tari Alaltaieri, Sanda Ladosi s-a intors de la Paris, unde a avut parte de o excursie de vis in compania iubitului ei, cunoscutul om de afaceri Stefan Tache. Blonda interpreta s-a aflat pentru prima oara in orasul indragostitilor de pe malul Senei. "Cum am ajuns acolo, mi-am cumparat o pereche de pantofi comozi si fara toc, sa pot merge pe jos cit mai mult posibil. Am batut cu piciorul Champs Elis?e, de la un cap la altul, am urcat in Tour Eiffel, de unde am admirat intregul Paris, am vizitat palatele Louvre, Versailles si Gradinile Tuilleries, am admirat Notre Dame... Seara, mergeam la Lido ori la Crazy Horse. In ultima zi, am descins la Eurodisneyland, unde m-am simtit din nou copil. Cel mai mult mi-a placut pe Muntele Spatial. Pentru a-l vedea, m-am urcat intr-un fel de racheta care m-a lansat ca pe o ghiulea "in spatiu". Apoi, intr-o viteza infioratoare, am trecut prin tot felul de cratere si o multime de flacari. Senzatia e unica. Mie imi plac aceste aventuri, care unora li se par senzatii tari, asa ca m-am simtit excelent. Vazindu-ma pe mine asa de curajoasa, a acceptat si iubitul meu sa faca o asemenea calatorie spatiala. Si nu i-a parut rau", ne-a marturisit artista. ANCA NICOLEANU Columbianul de la Pro FM - profesor Scoala de dans fierbinte Daca tot i-a dat Dumnezeu talent si singe fierbinte, Wilmark Rizzo Hernandez ("Latino Party"), columbianul Pro FM-ului, si-a deschis o scoala de dans. Partenera lui preferata este chiar prietena sa, Gabi Serban, alaturi de care i-a venit si ideea sa se lanseze in afaceri. In timp ce dansau ei intr-o discoteca latino, niste prieteni l-au rugat sa-i invete citiva pasi in ritmuri de salsa, si atit i-a trebuit. Si-a amintit ca in liceu a studiat temeinic dansul si ca il stapineste atit teoretic, cit si practic. Si cum nu e chiar la indemina oricui sa traga o fuga de trei luni pina la Bogota pentru asemenea cursuri, Wilmark s-a hotarit sa le impartaseasca romanilor cunostintele lui in domeniu. Asa s-a nascut scoala "Danseaza cu mine", de care se ocupa impreuna cu Gabi. Incepind cu aceasta saptamina, cei care vor sa invete salsa (traditionala, moderna sau freestyle), merengue, cumbia, bachata, vallenato sau latino o pot face sub indrumarea unui cunoscator, instruit direct de la sursa. OTILIA MIHAILOV "Parintele" se-ndoieste, deci gindeste Doua sint ipostazele in care Cristi Tabara e fericit TV. O data in calitate de invitat la "Bucataria lui Radu" Anton Roman si apoi ca moderator din picioare al sociosuetei "De la om la om". Metoda Parintelui de abordare a chestiunilor e una carteziana: "Ma-ndoiesc, deci cuget, cuget, deci exist". In aceasta afirmatie-axioma, combinata cu look-ul satisfacut de om care crede in (ideea de) Dumnezeu, sta puterea "ursului", talk-appeal-ul sau la telespectatori. Cristi Tabara e ceea ce se cheama un tip sceptic si cumsecade. "Pe parte jurnalistica, ma zgindare o intrebare", spune Cristi, facind referire la moastele Sfintului Simion, adapostite de Biserica Podeanu. "Avem garantia ca vorbim intr-adevar despre aceste moaste sau ar putea fi loc de o indoiala...?" Asta pe parte jurnalistica. Ca absolvent de teologie, "eu deja am mici indoieli in legatura cu ceea ce mi-ati povestit", comenteaza Cristi Tabara minunile din satul Ionesti, judetul Arges. Asadar, "ma-ndoiesc de totul si de toate", pare sa fie ghidul Parintelui moderator tv. Din acest tumult al indoielilor, certitudinea absoluta a lui Cristi Tabara e ca se descopera pe sine, ca gindeste. "De la om la om"-ul lui Cristi Tabara este, altminteri, o emisiune placuta, care trece ca rata prin apa, dupa placul telespectatorului. Pe platoul de emisie sint invitati astrologi, bioenergeticieni, vindecatori, vinatori de ciori. Dar Cristi Tabara stie a aborda si subiecte arzatoare, cum ar fi chestiunea turismului romanesc. Si nu poate fi acuzat ca n-ar fi patriot. Intrebare din public: "Domnule Tabara, de ce un sejur la mare e mai scump decit un sejur in Antalia...?". "Asta-i un lucru pe care merita sa-l pastram mai incolo, daca nu va deranjeaza, pentru ca avem un material cu oferta strainilor pentru romani...", spune Tabara. Si nu stiu cum, dar tocmai materialul cu pricina n-a mai avut loc pe "sticla". RADU MEIROSU Carmen de la MCM si-a facut videoclip Carmen Dima, prezentatoare a emisiunilor "VJ Perpetuum", "RO 01 Top" si "Jurnalul de muzica", de la MCM, apare de miine pe posturile TV cu primul ei videoclip. Impreuna cu colegii ei din formatia rock Camioane in Multime, solista vocala apare in videoclipul melodiei "Toxic", primul single al trupei. Camioane in Multime va sustine vineri, in MCM Cafe, de la ora 22.00, un recital care va fi urmat de un concert al grupului Proconsul. Lansarea videoclipului "Toxic" are loc chiar in ziua in care Carmen implineste 24 de ani. Incepind din '93, ea a cintat cu Timpuri Noi, apoi cu Loredana si Directia 5. Camioane in Multime interpreteaza un rock industrial, iar aparitiile scenice sint pigmentate cu aparate de sudura, electrozi, drujbe etc. LIVIU SERBANESCU Asta-seara, la TVR 2, "Iubire nesfirsita" Un film nascut din "iubirea nesfirsita" a lui Franco Zeffirelli pentru Brooke Shields "Brooke Shields este, in opinia mea, femeia perfecta. Pentru ca eram indragostit de ea am facut acest film" - astfel si-a justificat regizorul italian Franco Zeffirelli distribuirea minorei Brooke Shields in filmul sau din 1981 "Iubire nesfirsita" (astazi, la ora 22.35, la TVR 2). Brooke Shields avea la data turnarii filmului 15 ani si aparuse deja in controversata productie a lui Louis Malle - "Pretty Baby" - si in "Laguna albastra". Pelicula investigheaza dragostea devastatoare a doi adolescenti, Jade si David, in virsta de 15 si, respectiv, 17 ani. Daca Brooke Shields era un star la aparitia filmului, nu acelasi lucru se poate spune despre tinarul de 18 ani pe nume Tom Cruise, care isi face debutul cu acest film. "Iubire nesfirsita" a intrat in cursa Oscarurilor si a Globurilor de Aur la categoria cintec original (Lionel Ritchie - "Endless Love"), dar a monopolizat si competitia pentru cele mai slabe prestatii ale anului, Brooke Shields, partenerul ei Martin Hewitt, regizorul Franco Zeffirelli sau scenariul lui Judith Rascoe fiind toti pe punctul de "a incasa" o Zmeura de Aur. CORNELIA POPESCU Casa noastra O gradina intr-un bol acoperit Daca n-aveti loc sa va amenajati nici macar o mini-gradina pe balcon, nu trebuie sa renuntati la ideea de a va inveseli casa cu frumusetea plantelor. Puteti amenaja, dintr-un acvariu - bol de sticla, o intreaga lume vegetala. Copiati dimensiunile partii superioare (deschise) a bolului pe o foaie de hirtie si comandati, la un atelier de sticlarie, un capac potrivit. Asezati pe fundul bolului un strat de pamint gros cam de 10 cm. Udati pamintul astfel incit sa fie umed, fara sa se transforme in noroi. Plantati o feriga, muschi si alte plante mici - folositi o lingurita sau betisoare pentru a ajunge in locurile greu accesibile. Dupa ce ati terminat cu plantele, adaugati o piatra de o forma interesanta, o figurina de lut, o creanga uscata - orice vi se pare ca s-ar potrivi. Curatati bine bolul de urmele de pamint ramase, pulverizati interiorul cu putina apa si acoperiti cu capacul de sticla. Mica gradina va ramine inflorita timp de citeva luni. DINU MARCU Un apartament rosu in "Domus" Numarul din mai al revistei DOMUS lanseaza o noua rubrica: Studio Design, in care lunar va fi prezentat cite un interior special amenajat pentru cititorii sai, respectind criteriile functionale ale unei locuinte moderne. Prima propunere a proiectului Studio Design este amenajarea unei garsoniere de 40 mp, in care solutiile de decorare au tinut seama de un buget limitat al potentialului client. Revista debuteaza cu un articol "incendiar": un apartament rosu, ceea ce, analizind modul de decorare, denota dinamism si un caracter puternic din partea proprietarului sau. Alte interioare propuse de DOMUS au ca subiect simplitatea si subtilitatea rustica, atit in perimetrul urban, cit si pentru o casa de vacanta, sau modul in care exuberanta caracteristica tineretii poate decora extrem de ingenios si placut un banal apartament cu 4 camere. Nu lipsesc prezentarile de sedii de firme, idei pentru amenajarile de mansarde sau schitele pentru camera copilului si a adolescentului. Rubrica "Specialistii casei" continua seria "Protejati-va obiectele de colectie", prin tematica Mobilierul de arta, sau propune solutii privind modul de alegere a faiantei pentru baie. Feng Shui la locul de munca Cu toate ca notiunea de feng shui este cunoscuta chinezilor de foarte multe secole, europenii beneficiaza de avantajele acestei filosofii ambientale de putin timp. In esenta, feng shui este o impletire de credinte, traditii, bun simt care converg intr-un mod practic de ajustare a spatiului inconjurator, urmarindu-se atingerea echilibrului si a armoniei. Chiar daca nu constientizam acest lucru, mediul in care traim si muncim ne influenteaza permanent gindurile si actiunile. Feng shui la asta se refera: la modul in care pregatim spatiul, construim cladirile, aranjam interioarele, astfel incit totul sa stea sub semnul unui singur cuvint: "cosmos", in sensul dat de grecii antici, "ordine". Armonizarea, transformarea benefica a locului de munca este poate una dintre cele mai spectaculoase aplicatii moderne feng shui. Insamintarea filosofiei chineze intr-un astfel de context poate spori succesul in afaceri al unei firme, tintindu-se in primul rind stimularea angajatilor. In acest sens, din ce in ce mai multe companii apeleaza la consultanti feng shui. Asa se face ca birourile si spatiile odata austere sint utilate cu pietre de riu, mini fintini arteziene, plante tropicale sau oglinzi. In cele ce urmeaza va vom prezenta citeva ponturi, pe cit de simple, pe atit de utile in incarcarea cu energie pozitiva a locului dumneavoastra de munca.(R.M.) 10 ponturi pentru armonie la locul de munca - Accesul la locul de munca, in cladire, in birou etc., trebuie sa fie amenajat si curat - In zona frontala a cladirii este bine sa nu existe nimic care sa violenteze retina. Specialistii feng shui pledeaza chiar pentru ecranarea, prin plantarea copacilor, a cladirilor invecinate ale caror fatade nu sint tocmai estetice - Mocheta de la intrare trebuie sa fie curata, pentru a imprumuta angajatului o senzatie confortabila - Holul de primire trebuie sa fie spatios, iar receptionerul, zimbitor - Un set de clopotei agatati la intrarea in birou vor da o nota... muzicala optimista - Plantele cu frunze mari sporesc energia pozitiva - "Conceptul deschis" al amenajarii spatiului, cum ar fi amplasarea birourilor (in general trebuie sa se evite ca angajatii sa stea inchisi in "custi", astfel incit fiecare priveste in ceafa celuilalt), contribuie la fluidizarea canalelor comunicante de energie - Locul de munca trebuie sa fie luminos - Accesul la birou nu trebuie sa fie obstructionat de vreun obiect care ar putea impiedica receptarea energiei - Nu ar strica sa aveti pe birou un artefact la care tineti foarte mult si care va inspira in ceea ce faceti Scandal in Episcopia Argesului Preotul Popescu si prezicatorul Marin s-au incaierat din cauza banilor PS Calinic considera minunile de la Ionesti un mijloc ilicit de a face bani De mai bine de trei ani, in comuna argeseana Ionesti, parohul satului, preotul Corneliu Popescu, si un taran prezicator, pe nume Ion Marin, isi disputa intiietatea asupra unei troite pe care fiecare din cei doi o prezinta drept facatoare de minuni. Totul a inceput dupa ce Ion Marin a dat sfoara prin sat ca a vazut, in apa riului Teleorman, chipul Fecioarei Maria, care l-a sfatuit sa ridice o troita in acel loc. Popa Popescu a prins ideea din zbor si, cu publicitatea de rigoare, inclusiv pe postul national de televiziune, a ridicat imediat troita. Oamenii au inceput sa vina buluc la Ionesti, facind fiecare fel de fel de donatii pentru parohie. Banii au fost cei care l-au incaierat pe paroh cu prezicatorul, si cei doi au inceput sa se acuze reciproc de sarlatanie. Ca sa justifice sutele de milioane de lei incasate din donatii, parohul a ridicat temelia unei biserici careia i-a dat un nume destul de ciudat - infricosata Judecata. Situatia e destul de comica pentru ca pelerinii care vin la troita de la Ionesti il viziteaza si pe preotul Popescu, si pe Ion Marin Prezicatorul. Cum fiecare pelerin cotizeaza unde crede el de cuviinta, concurenta intre cei doi, popa si taran, a ajuns destul de dura. Cel mai ingrijorat de proliferarea fenomenului este episcopul Argesului si Muscelului. Sesizind confuzia careia i-au cazut prada zeci de mii de credinciosi, Prea Sfintitul Calinic s-a simtit dator sa iasa la rampa si a facut o declaratie destul de dura: "Nu trebuie sa fim indusi in eroare, pentru ca exista minuni si false minuni. Cele adevarate, facute de Dumnezeu prin sfintii sai, reprezinta o treaba serioasa. Ele se fac dupa multe rugaciuni si zile de post si au loc nu cind vrem noi, ci atunci cind sint necesare. Adevaratele minuni se petrec atunci cind se naste un copil, cind apare o floare, cind se inmulteste griul pentru a se face piinea data de Dumnezeu. Ceea ce se intimpla la Ionesti sint comedii sau fachirisme. Toata lumea crede ca vede chipul Fecioarei Maria in apa sau considera schimbarea culorii de pe crucea de marmura ca semn al lui Dumnezeu, cind, in realitate, nu e nimic din ceea ce sustin ei. Si eu m-am uitat in apa de la Ionesti si, in afara de broaste si balarii, n-am vazut nimic. Totul e un mijloc de a face rost de bani intr-un mod ilicit. Nu trebuie sa ne grabim sa vedem false minuni. "Parohul Corneliu Popescu a scos deja o carte despre minunile de la Ionesti pe care o vinde cu 50.000 de lei bucata. GABRIEL MARICA Alcoolic la noua ani Ionut Bounegru a fost obligat de bunica sa bea cot la cot cu ea pina l-au luat cu Salvarea din casa; Trei ani de calvar; Victima parintilor a inceput cu must si a terminat scurgind butoaie Un copil de numai noua ani din comuna ieseana Comarna a trait in ultimii trei ani un cosmar. Ionut Bounegru a fost obligat de bunica si incurajat de parinti sa consume bauturi alcoolice pina cind a devenit alcoolic si a fost luat de acasa cu Salvarea. Caz unic in istoria Spitalului de Copii Iasi Povestea lui Ionut a reusit in citeva minute sa faca inconjurul celui mai mare spital de pediatrie din Moldova. Desi nu are decit noua ani, el a fost adus in spital cu simptomele unui alcoolic. Medicii de la Spitalul "Sf. Maria" din Iasi au declarat ca nu au mai vazut niciodata un asemenea caz. Copilul a fost internat de mama lui vitrega, Maria Ursei, dupa ce Ionut s-a plins mai multe zile la rind de dureri de burta si stare generala de rau. Diagnosticul primar a fost stabilit ca infectie respiratorie, dar la putin timp medicii au observat ca minorul avea stari halucinogene, era extrem de agitat si violent, simptome ce apar in cazurile in care un alcoolic este dependent de consumul de alcool. Medicii Spitalului "Sf. Maria" au solicitat prezenta unui psiholog, care a reusit cu greu sa il faca pe micut sa vorbeasca. Patru tone de vin sint spulberate de familie in numai citeva luni Ionut Bounegru este un copil care provine dintr-o familie dezorganizata. El are o mama vitrega, singura care are grija, in masura posibilitatilor, de el, un tata alcoolic si o bunica betiva si violenta. Familia este destul de instarita. De pe doua hectare si jumatate familia Bounegru produce cam patru tone de vin pe an din care una este vinduta iar restul de consum pentru casa. Saptamina trecuta s-a terminat toata recolta, iar copilul a baut drojdia si a fost dus la spital. Ionut a povestit medicilor ca de fiecare data cind statea la bunica era obligat sa consume cantitati mari de bautura: "Bunica mea este rea. Nici nu vreau sa ii spun numele... Ea bea foarte mult, a golit tot butoiul si ma obliga si pe mine sa beau. Mi-a dat intr-o zi vin cu forta si l-am aruncat, pentru ca de fiecare data cind beau imi vine sa vomit. Nu mai vreau sa merg la bunica pentru ca ma bate atunci cind se imbata", a povestit Ionut. El a adaugat ca a ajuns sa locuiasca mai mult la bunici pentru ca tatal sau nu are grija de el. Ionut s-a apucat de baut la sase ani Ionut Bounegru a deprins obiceiul cu bautura de la virsta de sase ani. "Baiatului ii placea mustul. Acum trei ani a inceput sa bea normal. Eu aveam obiceiul sa mai beau si lasam sticla pe masa. Copilul venea si golea sticla. Am crezut ca bea numai cite un pahar, dar el incepuse sa-si ia singur bautura din pivnita", a declarat Mitica Bounegru, tatal baiatului. Ulterior el era folosit de parinti pentru a aduce bautura in casa, fiind singurul care stia rostul fiecarei sticle din pivnita. "Copilul este intr-o stare depresiva acuta. El se gindeste mai mult la rau decit la bine. Desenele pe care le face sint colorate in culori sumbre, care denota o tristete neobisnuita la un copil de 9 ani. Ionut mi-a povestit ca bunica lui il bate peste cap si ca are permanent teama ca sa nu il paraseasca mamica lui vitrega, pe care o iubeste foarte mult", a precizat Mihaela Ghircoias, psiholog la Spitalul de Copii "Sf. Maria" din Iasi. "Daca ma fac bine nu mai beau si vreau sa invat" Trauma pe care o sufera Ionut Bounegru este una iesita din comun. Bautura i-a intunecat mintile si copilul a ajuns sa nu mai stie sa delimiteze anotimpurile, sa uite zilele saptaminii si sa nu recunoasca bine culorile. Minorul vorbeste greu si foarte incet, fiindu-i frica de cel mai mic zgomot. Ionut a relatat greu redactorilor nostri povestea lui, promitind ca se va indrepta. "Nu mai beau de astazi inainte si sa ma internez la spital si sa ma fac bine, sa merg la scoala, sa invat sa scriu si sa citesc. Imi placea sa beau, dar mi se facea rau si vomitam. Rar mincam cite o felie de piine, nu-mi este foame. Mamaia ma trimitea in beci si scoteam cite o sticla de vin si o beam impreuna", a declarat Ionut Bounegru. O comisie speciala a Directiei pentru Protectia Copilului a preluat cazul si va intreprinde demersurile necesare pentru ca acest baiat chinuit sa poata fi salvat. CATALIN DUMITRESCU Prostituatele lanseaza oferta estivala: Amor in padurea "Stejarul" Pentru prostituate, sezonul estival a inceput o data cu aparitia primelor raze de soare. Padurea "Stejarul" este situata intre comunele maramuresene Somcuta Mare si Satulung, pe marginea Drumului European 58, si ofera prostituatelor de aici un spatiu adecvat in care sa se desfasoare. Preludiul poate inepe cu o poveste si un paharel la una dintre terasele aflate in apropiere. Putini clienti mai prefera actul sexual in masina, prostituatele oferindu-le o partida de amor in aer liber, in desis. Comunele Somcuta Mare si Satulung sint recunoscute pentru posibilitatile pe care le ofera in ceea ce priveste petrecerea timpului liber. In Somcuta Mare functioneaza o mare si recunoscuta discoteca. Satulung a reprezentat, pina nu de mult, elita barurilor de strip-tease, aici functionind nu mai putin de patru astfel de localuri, in prezent numarul lor reducindu-se la doua, la o populatie de aproximativ 5.700 de locuitori. Zona marcata de cele doua localitati mai iese in evidenta, si prin activitatea prostituatelor de la marginea padurii. Miercurea cistiga cel mai bine Una dintre prostituatele de aici ne-a declarat ca miercuri este ziua in care au cel mai mare profit, pentru ca traficul rutier e mai mare, iar vinerea veniturile lor. E.M. este casatorita, dar sotul a parasit-o. Se prostitueaza de anul trecut, din luna august, pentru a-si intretine parintii cu care locuieste. Prostituata blonda D.P. ne-a spus ca are o fetita de intretinut si locuieste la niste rude. Se prostitueaza pentru a face rost de bani ca sa isi cumpere un apartament. In ceea ce priveste costurile serviciilor ne-a declarat: "Facem cum putem. Pentru sex oral luam 150.000 lei, iar pentru sex normal 200.000 lei. Cind e aglomeratie si avem clienti mai multi preturile sint mai mari cu cite 50.000 lei". ADRIAN RUSU Bebelus mort de inanitie Un bebelus de numai doua luni a fost adus de mama, mort la dispensarul din comuna Bolotesti-Vrancea. Din primele verificari a rezultat ca, in urma cu aproximativ o luna, copilul a fost internat in spitalul din Odobesti, fiind subnutrit. Se pare ca acelasi lucru a continuat sa se intimple cu copilul, mai ales ca mama este cunoscuta prin sat ca avind viciul betiei. In urma cu doua zile un alt copilas de doua luni din Jitia a fost gasit mort dupa ce a cazut din pat. Parintii sai l-au gasit dimineata vinat pe podea. SILVIA VRINCEANU Defileul Jiului, blocat a opta oara Aproximativ 300 de muncitori disponibilizati ai Uzinei Mecanice Sadu au blocat, ieri, pentru a opta oara, accesul in Defileul Jiului, in semn de protest fata de neacordarea diferentelor compesatorii cuvenite in urma disponibilizarilor facute acum trei ani. Fostii muncitori, peste 1300 la numar, sustin ca statul trebuie sa le acorde sume ce ajung pina la 20 de milioane de lei pentru fiecare persoana disponibilizata in baza a doua ordonante diferite. Penultima blocare a defileului s-a produs acum o luna, iar protestatarii au promis ca, daca pina pe 8 mai nu va fi emisa o ordonanta care sa reglementeze plata banilor, ei se vor aduna din nou la intrarea in Defileul Jiului si nu vor mai pleca de acolo. Protestatarii au fost imprastiati de un sofer nervos Protestul disponibilizatilor de la Sadu a capatat accente dramatice pe fondul starii de nervozitate a soferilor blocati in trafic. Unul dintre conducatorii auto, surprins pentru a treia oara de blocajul fostilor muncitori de la Sadu, a fortat cordonul format din jandarmi si politisti, incercind astfel sa treaca de manifestanti. Apostol Dumitrescu este inginer la o firma de proiectare din Bucuresti si a cedat nervos in fata protestului disponibilizatilor de la Sadu. El a amenintat fortele de ordine ca va trece cu masina prin multime, fapt concretizat in jurul orei 16.00. Trei jandarmi au fost usor raniti pentru ca au fost acrosati lateral de masina lui Dumitrescu. Acesta a fost retinut ulterior de politisti pentru a fi cercetat. In urma acestui incident, demonstrantii au renuntat la protest, anuntind ca reprezentantii lor vor pleca la Bucuresti pentru a participa astazi la negocierile promise de ministrul Octav Cozmanca. CLAUDIA TIPLUICA Soferi la 12 ani Doi pusti din judetul Sibiu au pus pe jar intreaga politie. Copiii au furat o masina ca sa se distreze. Pina aici nimic deosebit, doar ca micii infractori au condus autovehiculul aproape 60 de kilometri. Acum doua zile, Dan Constantin Ursu si Dan Matheias, ambii de 12 ani, din orasul Cisnadie, au patruns in curtea familiei Anechitei, unde era parcat Volkswagenul cu numarul SB-03-DME. Profitind de faptul ca proprietarii erau plecati, copiii au impins masina pe carosabil si au pornit-o. Pina acum nu s-a stabilit cum au intrat pustii in posesia cheii. Siguri ca nu ii vede nimeni din cauza noptii, Constantin si Dan au condus cind unul, cind altul. Ca sa nu se certe, s-au hotarit sa parcurga cite 30 de km fiecare. Cind au ajuns in Sibiu, la un semafor au trecut pe rosu si au auzit fluierul unui agent de circulatie. Minorii s-au speriat si au apasat pedala de acceleratie pina la fund. Inchipuindu-si ca o sa fie urmariti, pustii au ajuns la iesirea din oras dupa care au virat stinga, spre municipiul Medias. Intr-o curba insa, micii infractori au prins o portiune cu nisip si masina s-a invirtit de doua ori pe sosea, dupa care s-a oprit in sant. Hotii s-au dat jos linistiti si au plecat spre gara din Medias, de unde au luat primul tren spre Sibiu. Copiii au declarat anchetatorilor ca au vrut sa se distreze. Ursu si Matheias sint cercetati in stare de libertate sub acuzatia de furt calificat. MARA SIMION 11 persoane, blocate intr-o cladire in flacari Acoperisul cladirii care adaposteste Centrul de Calcul si alte sase firme din Bacau a luat foc ieri, in jurul orei 11.40, din cauze neelucidate inca. Imobilul se afla in zona centrala a orasului, iar incendiul a stirnit panica. Din fericire, cea mai mare parte a angajatilor care lucreaza in cladirea respectiva au reusit sa iasa la timp. Numai 11 persoane au ramas blocate la etajul al doilea - si ultimul -, din pricina fumului dens, care umpluse holurile. Oamenii au fost evacuati pe geamuri, cu ajutorul scarilor pompierilor. Opt masini ale Grupului de Pompieri Bacau au intervenit prompt si au reusit sa stinga focul in aproximativ 15 minute. Purtatorul de cuvint al pompierilor, lt.-col. Leonard Croitoru, ne-a declarat ca o comisie cerceteaza imprejurarile in care s-a declansat incendiul si ca, in opinia sa, este putin probabil ca focul sa fi pornit de la un scurt-circuit. "Acoperisul a fost construit cu multi ani dupa ridicarea imobilului, iar intre acoperis si restul cladirii se afla un planseu solid din beton. Instalatiile electrice sint, de asemenea, facute pe interior, nu in pod", a precizat lt.-col. Croitoru. El ne-a marturisit ca s-a temut pentru vietile celor surprinsi de flacari in cladire, intrucit batea un vint foarte puternic si exista pericolul ca focul sa se extinda. CLAUDIU TARZIU Pe scurt Moastele Sf. Mc. Gheorghe, in Bacau Biserica Sf. Gheorghe din Bacau gazduieste saptamina aceasta moastele Sfintului Mucenic Gheorghe si icoana facatoare de minuni a Sfintei Ana - de la Manastirea Bistrita. Moastele si icoana au fost transportate intr-o masina a armatei, pazita de soldati, si au fost primite cu onoruri militare. Slujba de la Biserica Sf. Gheorghe a fost oficiata de un sobor de 35 de preoti, in frunte cu PS Eftimie Episcopul Romaului si cu PS Ioachim Bacauanul Episcop-Vicaral Romanului. Au participat peste 2000 de credinciosi. ( C.T. ) Gardieni cu sindicat Angajatii Corpului Gardienilor Publici Iasi au initiat constituirea unui sindicat care sa le apere drepturile. Motivul principal al infiintarii Sindicatului Liber al Corpului Gardienilor Publici il constituie faptul ca nu sint platiti pentru orele suplimentare, desi, spun ei, muncesc si cite 240 ore pe luna, in loc de 170, cum sint platiti in prezent. La prima intrunire, organizata simbata la Casa Sindicatelor Iasi, se adunasera doar o suta de adeziuni, insa liderii organizatiei spera sa aiba de partea lor macar o treime din cei 800 gardieni din judet, dupa ce luni va aparea hotarirea judecatoreasca de constituire a sindicatului. ( C.D. ) Un avocat a cazut din propriul balcon Apostol Enachescu, in virsta de 40 de ani, locuia impreuna cu sotia intr-un bloc de pe Bdul Tudor Vladimirescu din Alba-Iulia, apartamentul sau fiind situat deasupra Restaurantului Roberta, la etajul trei. Luni dupa-amiaza, avocat, fost deputat si-a gasit de lucru, vopsind balconul apartamentului. La un moment dat, din neatentie, s-a dezechilibrat si a cazut peste balustrada, de la o inaltime de peste zece metri. In cadere, barbatul a fost vazut de vecinii de la etajul al doilea, care au anuntat ambulanta si politia. Din nefericire, avocatul a decedat din cauza multiplelor traumatisme suferite. Apostol Enachescu a fost deputat FSN in legislatura 1990-1992 si a lucrat in comisia de elaborare a Constitutiei. ( L.D. ) [37][pl.dll?rid=expresro] 