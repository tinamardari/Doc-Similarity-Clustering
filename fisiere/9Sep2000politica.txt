 Scaunul Smarandei Dobrescu intarita coalitia Vacantarea postului de ministru al muncii nu trezeste deocamdata interesul Partidului Democrat, daca luam in calcul declaratia vicepresedintelui Bogdan Niculescu-Duvaz potrivit caruia "PD nu a discutat si nici nu s-a pus problema unei revendicari a acestui mandat". Totusi, Duvaz a amintit de logica parlamentara conform careia la desfiintarea grupului parlamentar al USD (format din PSDR si PD) procentele cuvenite PSDR au fost alocate PD, sugerind astfel ca functia ar putea fi atribuita democratilor. Surse din PD sustin insa ca partidul nu se va crampona in revendicari pentru ca ar fi mai interesat de "pastrarea" Simonei Marinescu, secretarul de stat al PD in Ministerul Muncii, pentru functia de presedinte al Casei de pensii decit pentru un prea scurt portofoliu ministerial. NARCISA IORGA "Acest post ar putea sa revina foarte bine si UDMR" Presedintele UDMR, Marko Bela, nu este de acord ca fotoliul ministrului muncii sa fie ocupat de un reprezentant al PD, asa cum sugereaza democratii. "Ar fi ridicol sa se lupte coalitia pentru un post in aceasta ultima perioada a guvernarii. Am inrautati imaginea coalitiei. Probabil va avea loc o astfel de disputa. Acest post ar putea sa revina foarte bine si UDMR. Vom discuta in coalitie", ne-a declarat Marko Bela. TEODORA GEORGESCU PNTCD: "Cred ca noua ni s-ar cuveni acest post" Liderii PNTCD nu sint surprinsi de faptul ca PD se gindeste la postul de ministru ramas vacant dupa demisia Smarandei Dobrescu. Prim-vicepresedintele PNTCD, Ioan Muresan, a declarat: "Nu ma surprinde graba cu care colegii nostri vor sa ocupe acest loc pentru ca toate declaratiile lor din ultima vreme si actiunile legislative pe care le-au initiat demonstreaza ca se afla in ofensiva". In acest context, Muresan a amintit de "criza Babiuc", unde "au primat interesele de partid". Mai mult, Muresan este de parere ca PD este avantajat in cadrul guvernului, "ocupind cele mai importante ministere", astfel incit "nu vom accepta ca ei sa ocupe acest post". Liderul taranist este de parere ca locul Smarandei Dobrescu ar trebui sa revina PNTCD. "Cred ca noua, care am cedat postul de premier unui independent, ni s-ar cuveni acest post. Si calculele fata de reprezentarea in cabinet arata ca partidul nostru ar trebui sa ocupe inca un post". Ioan Muresan este convins ca in cadrul consultarilor cu Mugur Isarescu "se va gasi formula optima". PNL: "Ar trebui sa se compenseze cu Remes" Nici liderul PNL Mircea Ionescu-Quintus nu este de acord ca scaunul ministerial parasit de Smaranda Dobrescu sa revina Partidului Democrat. "USD insemna o alta formatiune politica. Ea nu mai exista". Quintus atrage atentia ca, in momentul in care Decebal Traian Remes a parasit PNL, partidul sau nu a solicitat demiterea lui din guvern. "Ar trebui sa se tina cont ca nu am cerut inlocuirea lui Remes. Ar trebui sa se compenseze acest lucru acum". MIHAELA CONSTANTINESCU Smaranda n-a plecat cu mina goala In ciuda declaratiilor oficiale, Smaranda Dobrescu a facut o scena joi seara, in cabinetul premierului, dupa cum sustin surse guvernamentale. Conform acestora, Smaranda Dobrescu l-a implorat mai intii pe primul-ministru sa-i permita sa-si inainteze demisia marti, fara sa spuna care sint motivele. Intransigent, Mugur Isarescu i-a amintit ca ii ceruse sa vina la el in birou cu demisia scrisa. Smaranda Dobrescu a luat o foaie de hirtie si a inceput sa-si scrie demisia izbucnind in plins, spre stupefactia celor din preajma. Ieri dimineata, ea a inceput sa-si stringa lucrurile din birou, luind insa si tablourile de pe pereti si o statueta, toate opere de arta inregistrate la Uniunea Artistilor Plastici si care nu-i apartin, fiind date de Uniune in custodie. Ieri, in timp ce tablourile erau transportate din birou in masina ministrului demisionar, Norica Nicolai, secretar de stat, dadea o mica petrecere in sediul Ministerului Muncii pe motiv ca ea va fi noul ministru. Dupa cum sustin sursele citate, Norica Nicolai ar fi smuls din mina ministrului demisionar o hirtie oficiala pe care s-a repezit s-o semneze. Problema raminerii ministrului muncii si protectiei sociale, Smaranda Dobrescu, in guvern va fi discutata de premierul Isarescu cu liderii coalitei si cu presedintele Emil Constatinescu, a anuntat, joi seara, purtatorul de cuvint al guvernului, Gabriela Vrinceanu-Firea. Ea a precizat ca, atit in cazul in care Dobrescu va refuza sa revina asupra demisiei, cit si in cazul in care liderii coalitiei vor considera oportuna acceptarea acestei demisii depuse joi seara, premierul va supune atentiei presedintelui citeva propuneri pentru un nou titular al portofoliului muncii si protectiei sociale. (N.I., O.V.) Coalitia se pronunta: Sa plece! Prim-vicepresedintele PNTCD, Ioan Muresan, considera demisia Smarandei Dobrescu drept "un act de onoare dupa intelegerea dintre PSDR si PDSR". "Cei din PSDR nu au inteles ca actul de guvernare trebuie asumat", Muresan acuzind PSDR ca a facut "jonctiunea cu PDSR" inainte de alegeri. Prim-vicepresedintele taranist este de parere ca persoana care o va inlocui pe Smaranda Dobrescu trebuie "sa fie capabila sa duca reforma pina la capat". Presedintele PNL, Mircea Ionescu-Quintus, ne-a prezentat "opinia sa" vizavi de aceasta noua problema aparuta in guvern. Quintus este de parere ca Smaranda Dobrescu ar trebui inlocuita cu "o persoana dintr-o zona neutra, un tehnocrat". Sau, a mai adaugat Quintus, "ar mai exista o a doua solutie. Pina la rezolvarea acestei probleme in modul cel mai convenabil, premierul Mugur Isarescu sa preia aceasta functie." Presedintele UDMR, Marko Bela, ne-a declarat ieri ca "se impune inlocuirea demnitarilor PSDR din guvern" deoarece acest partid s-a aliat cu un partid din opozitie, deci nu mai face parte din coalitie. "Nu este vorba despre Smaranda Dobrescu, care este o persoana foarte potrivita pentru acest post. Nu avem nimic de reprosat dinsei, ca persoana. Dar se ridica problema coalitiei", a precizat Marko Bela. Demisia Smarandei Dobrescu din functia de ministru al muncii este calificata de liderul PD Bogdan Niculescu-Duvaz ca pe "un act de vointa politica responsabila si o institutie serioasa", care nu trebuie aprobata de nimeni. Cit despre gestul PSDR de a trece in opozitie cu doar o luna si jumatate inaintea alegerilor, el nu a putut spune decit: "PSDR are o greutate specifica mai mica decit a apei, plutind de la CDR la PDSR, trecind si pe la PD, care l-a mai bagat o data in parlament". (N.I.) Athanasiu bate obrazul fostilor colegi Alexandru Athanasiu, presedintele PSDR, afirma ca formatiunea sa ramine consecventa declaratiilor facute, conform carora se va retrage de la guvernare in momentul aderarii la Polul Democrat Social Roman (format din PDSR si PUR). Amintind eforturile pe care le-a facut PSDR in coalitie, "in limita posibilitatilor si competentelor restrinse pe care le-a avut in actuala guvernare", Athanasiu le bate obrazul fostilor colegi de coalitie pentru "graba" si "fermitatea" cu care acestia au eliminat reprezentantii PSDR din structurile administratiei centrale, dar pe care nu au folosit-o si in alte cazuri. "PSDR s-a comportat ca un partener loial si responsabil pentru soarta guvernului. Consideram ca, dupa zece ani de practica democratica, ar fi fost normal ca reprezentantii anumitor partide, cu pretentii, sa-si insuseasca normele nescrise ale deontologiei politice, daca pe cele ale elegantei politice nu le-au asimilat inca", afirma Alexandru Athanasiu intr-o declaratie de presa remisa ieri. NARCISA IORGA Pedeseristii s-au adunat la Sala Palatului ca sa-i inchine o oda lui Ion Iliescu PDSR si-a reunit ieri, intr-o sedinta la Sala Palatului, alesii locali, sub egida Ligii nationale a primarilor si consilierilor PDSR. Acestia au hotarit cu unanimitate de voturi sa il sustina pe Ion Iliescu drept candidat la presedintie, de parca s-ar fi indoit cineva de sprijinul lor. In rest, discursurile obisnuite la o astfel de intrunire. Alesii locali au luat cuvintul rind pe rind pentru a-si exprima fiecare sprijinul pentru Iliescu si pentru a explica cum au reusit in alegerile locale si cum doresc sa sustina partidul in alegerile generale. Cele doua sloganuri sub care s-a desfasurat manifestarea au fost "Cu oamenii, pentru oameni" si "O guvernare mai buna, pentru o viata mai buna". Presedintele PDSR Ion Iliescu si-a lansat, cu aceasta ocazie, programul electoral intitulat "Aproape de oameni, impreuna cu ei". In discurs, Iliescu a plecat de la problemele cu care, spune el, se confrunta populatia, adica "saracia, violenta, nesiguranta zilei de miine". "Voi lupta pentru ca bogatia acestei tari sa fie mai echitabil impartita", a declarat Iliescu. El a promis ca daca va ajunge presedinte va "incheia" procesul de retrocedare a proprietatilor abuziv confiscate, dar fara a-i leza pe chiriasi, va accelera procesul de privatizare, va milita pentru o reforma a fiscalitatii, pentru reducerea TVA, pentru siguranta cetateanului, pentru combaterea coruptiei si intarirea autoritatii statului. Liderul PDSR a promis ca va reforma sistemul de protectie sociala, va infiinta un fond special pentru construirea de locuinte sociale, va dezvolta cercetarea si va pune in valoare patrimoniul cultural. Ion Iliescu nu a uitat nici biserica. "Voi veghea la protejarea tuturor minoritatilor religioase", a spus el, iar Biserica Ortodoxa isi merita statutul de Biserica Nationala. La rindul sau, Adrian Nastase a solicitat alesilor sa se puna in slujba cetatenilor. El le-a explicat acestora ca prin ceea ce fac sint cei mai buni agenti electorali ai PDSR. Un vorbitor aparte s-a dovedit a fi Razvan Theodorescu. El a dorit sa arate ca isi merita locul eligibil de parlamentar pe care i-l da PDSR, asa ca a facut o adevarata apologie a calitatilor lui Ion Iliescu. Discursul sau a fost dovada unui cult al personalitatii fata de Iliescu, lucru pe care de altfel l-a si recunoscut. "Am cultivat un intreg cult al personalitatii pentru Ion Iliescu si imi place sa fie asa", a spus el. Theodorescu a vorbit despre un Ion Iliescu "inaripat de ginduri inalte", despre Ion Iliescu ca "personaj central al scenei politicii romanesti", aratind ca cei mai multi dintre contracandidati "au invatat sa vorbeasca public sub pulpana lui Ion Iliescu". LUCIAN PURCAREANU Ocupat sa demoleze buticuri, Primarul Basescu a uitat sa dea CNSAS un sediu Consiliul General al Primariei Bucuresti nu a dus la indeplinire nici pina la aceasta ora prevederile Legii privind accesul la propriul dosar si nu a dat un sediu Consiliului National pentru Studierea Arhivelor Securitatii. "I-am trimis primarului Traian Basescu o adresa imediat dupa ce a fost numit in functie. Nici pina acum nu mi-a raspuns. Pe vremea lui Lis ni s-a dat o gogoserie. Acum nu ni se mai raspunde. Este, intr-adevar, o bataie de joc", ne-a declarat presedintele CNSAS, Gheorghe Onisoru. Drept urmare, conducerea CNSAS se afla in situatia de a inchiria un sediu, adica de a plati chirie, in loc sa angajeze mai mult personal astfel incit accesul cetatenilor la propriul dosar sa aiba loc cit mai repede. "Pe 12 septembrie avem o licitatie pentru inchirierea unui sediu. Il vom plati din economiile facute deoarece nu am angajat suficient personal, tocmai pentru ca nu aveam un sediu. Practic, este un cerc vicios", a precizat presedintele Onisoru. CNSAS primeste bani de la bugetul statului, neavind voie sa primeasca sponsorizari in bani. Pastorul Gauck vine in Romania Cel mai tirziu in luna octombrie, celebrul pastor Joachim Gauck, initiatorul legii accesului liber la dosarele STASI, securitatea germana, va veni in Romania, la invitatia conducerii CNSAS. Pastorul Gauck se va retrage in octombrie de la conducerea institutului ce ii poarta numele si in fruntea caruia sta de zece ani. "Noi l-am invitat, ar fi trebuit sa vina din septembrie, dar nu poate sta decit o zi, iar legaturile intre Berlin si Bucuresti sint de asa natura incit e obligat sa stea mai mult. Vrea sa vina in Romania. Sintem singura tara din Est care a legiferat accesul liber la dosarele Securitatii. Va veni in Romania, in octombrie isi va face timp", ne-a declarat Gheorghe Onisoru. TEODORA GEORGESCU AFDPR paraseste CDR-2000 Presedintele AFDPR, Constantin Ticu Dumitrescu, a declarat ca, la nivelul Comitetului de Conducere al AFDPR, s-a hotarit ca asociatia se va retrage de la negocierile cu CDR-2000. Ticu Dumitrescu a respins posibilitatea unei reconcilieri cu liderii Conventiei. O ultima intilnire cu "civicii" din cadrul CDR-2000 urmeaza sa aiba loc luni, cind liderul AFDPR va aduce la cunostinta celorlalte asociatii civice din Conventie decizia asociatiei pe care o conduce. Comitetul National de Conducere al AFDPR a mai hotarit ca, la alegerile generale, fiecare filiala sa sustina ce partid politic sau alianta doreste. Ticu Dumitrescu a mai adaugat ca 70 la suta din filialele AFDPR sint hotarite sa sustina candidatura lui Mugur Isarescu. In ceea ce-l priveste, Ticu Dumitrescu a mentionat: "Nu stiu daca voi mai candida pe listele parlamentare, insa, daca o voi face, va fi ca independent. Nu sint foarte sigur ca voi mai candida pentru ca am deja doua mandate si, avind in vedere actuala situatie politica, cred ca e mai bine sa ma retrag. Nu stiu inca, decizia mea depinde foarte mult de sugestiile pe care le voi primi la Congresul AFDPR, care va avea loc pe 29 septembrie". Ruptura dintre Ticu Dumitrescu si CDR-2000 s-a produs la prima sedinta oficiala a Conventiei in noua formula, cind el a parasit negocierile, nemultumit de faptul ca au fost acceptate la masa tratativelor si alte asociatii civice, dar si de "campania de discreditare pe care o duce Adrian Iorgulescu". Iorgulescu l-a acuzat pe Ticu Dumitrescu, dupa cum sustine cel din urma, ca "alearga dupa un loc pe listele electorale", fiind cunoscut ca Dumitrescu isi dorea locul intii pe listele Senatului de la Bucuresti, loc vizat si de liderul UFD Varujan Vosganian. Pe de alta parte, Ticu Dumitrescu s-a declarat nemultumit si de faptul ca in cadrul CDR-2000 asociatiile civice "nu sint tratate in mod egal cu celelalte partide", liderul AFDPR solicitind in mai multe rinduri doua-trei locuri in Consiliul de Conducere al CDR-2000. MIHAELA CONSTANTINESCU Bogdan Niculescu-Duvaz l-ar inzestra pe Basescu cu pulan "O politie aflata in subordinea primarului ar fi mult mai aproape de cetatean" Vicepresedintele PD Bogdan Niculescu-Duvaz a declarat ieri ca se impune reformarea politiei, Ministerul de Interne trebuind sa devina "un minister de interne, si nu unul al politiei, ceea ce trebuia sa se intimple de acum zece ani", in treacat Bogdan Niculescu-Duvaz amintind ca PD are un program de restructurare a MI. Liderul democrat considera ca o politie aflata in subordinea primarului "ar fi mult mai aproape de interesele cetatenilor decit in cazul in care se afla in subordinea unui minister". Fiindca, explica el, un primar ales are si pirghii mai multe si responsabilitati mai mari fata de cei ce l-au ales pentru a le oferi siguranta. "Lipsa reformei in MI si in organismul politiei ca organism al statului, platit de contribuabili pentru a preveni si a asigura linistea cetatenilor, siguranta caminului si a averii acestora permite comiterea unor asemenea crime si e greu de crezut ca vor putea fi prevenite sau ca nu vor evolua din ce in ce mai rau". Aceasta este explicatia pe care o are vicepresedintele PD fata de asasinarea liderului sindical de la Tepro Iasi. Liderul democrat apreciaza ca lipsa sigurantei individului este "o stare de spirit" in Romania, iar "o tara in care autoritatea nu asigura legalitatea, iar regulile se fac de grupari mafiote este o tara care se indreapta spre anarhie si disolutie, care sufera un atentat la siguranta nationala". NARCISA IORGA Bref Campania electorala demareaza pe data de 10 octombrie Guvernul a modificat joi seara, prin ordonanta de urgenta, Legea alegerilor parlamentare (Legea nr.68/1992), reducind perioada campaniei electorale de la 60 la 45 de zile. Potrivit noilor reglementari, guvernul trebuie sa stabileasca si sa aduca la cunostinta publica data alegerilor pentru Senat si Camera Deputatilor cu cel putin 45 de zile inainte de ziua votarii. Potrivit ordonantei, campania electorala incepe la data anuntarii publice a datei alegerilor si se incheie cu doua zile inainte de ziua votarii. Conform intelegerilor din coalitie, data alegerilor a fost stabilita in principiu pentru 26 noiembrie, campania electorala urmind sa demareze pe 10 octombrie. Modificarile aduse de guvern celor doua legi se refera si la masurile de pregatire a alegerilor. Astfel, se prevede faptul ca imprimarea buletinelor de vot se asigura de birourile electorale de circumscriptie, prin intermediul prefectilor care sint responsabili ca acestea sa fi fost imprimate cu cel putin trei zile inainte de data alegerilor. In termen de zece zile de la stabilirea datei alegerilor, prefectii sint obligati sa faca numerotarea tuturor sectiilor de votare si sa faca publica aceasta numerotare, delimitarea fiecarei sectii si sa indice locul unde va avea loc votarea. In ceea ce priveste cartile de alegator, ordonanta de modificare a Legii 68/1992 precizeaza ca toate cartile de alegator neridicate de catre electori vor fi trimise catre formatiunea de evidenta informatizata a primarului care, cel putin cu o zi inaintea alegerilor, le va preda birourilor electorale ale sectiilor de votare, pe baza de proces-verbal. (O.P.) Incepe verificarea listelor de candidati Chiar si fara un sediu, de la 1 octombrie, Colegiul CNSAS va incepe verificarea listelor cu candidatii partidelor pentru alegerile parlamentare. Presedintele Onisoru ne-a declarat ca a avut discutii cu toate partidele, iar acestea au fost de acord sa trimita CNSAS listele pentru a fi verificate pina la sfirsitul lunii septembrie. "Chiar daca nu sint finale si se vor mai schimba pe ici pe colo pina vor fi depuse la Tribunal, noua ne va fi mult mai usor", a afirmat presedintele CNSAS. ( T.G.) Emil, din nou dezamagit Presedintele Romaniei e suparat pe intelectuali. Supararea a fost exprimata in fata studentilor (intelectuali in devenire) de la Columbia University din SUA. Necazul prezidential vine din faptul ca intelectualii nu au inteles un lucru esential, ca presedintele nu conduce si justitia. Emil Constantinescu a numit acest comportament al intelectualilor drept "o reactie ciudata", precizind: "Ei au luptat sapte ani pentru a alege un presedinte care sa rezolve problemele tarii. Apoi, distinsii scriitori sau artisti au fost nemultumiti ca nu rezolvam problema caselor nationalizate, ca nu anulam hotariri judecatoresti date in aceste cazuri". Socul cel mai puternic pentru presedinte a venit dinspre membrii diasporei romanesti din patria democratiei, SUA. Conform relatarilor presedintelui, reprezentantii romanilor americani i-au cerut, nici mai mult nici mai putin, sa anuleze toate hotaririle judecatoresti care nu le recunosteau dreptul de a intra in posesia caselor, sa dea legi care sa le restituie casele si sa ordone Ministerului de Interne sa ii evacueze din case pe cei care locuiau in acel moment acolo. Retoric desigur, Constantinescu i-a intrebat pe petenti daca i-ar cere presedintelui SUA sa anuleze hotariri judecatoresti definitive si sa anuleze legi. (C.O.) Melescanu se trece pe sine in fruntea "candidatilor seriosi" Teodor Melescanu, liderul ApR, considera ca sint doar "trei candidati seriosi" in cursa pentru Cotroceni: "Melescanu, Iliescu si Roman". Si aceasta deoarece cei trei "sint propusi de partide, au sprijinul unor partide, au programe, se bat pentru ele", dupa cum a declarat liderul ApR intr-un interviu acordat Mediafax. Ceilalti candidati "sint de pripas sau de conjunctura", dupa cum s-a exprimat Melescanu. La aceasta categorie, pe primele locuri stau, in opinia lui Teodor Melescanu, Stolojan si Isarescu. "Candidatii acestia sint de la partide care, in disperare de cauza, neavind capacitatea de a veni cu minimum de credibilitate, cu o candidatura, angajeaza stranieri", a afirmat Teodor Melescanu, care este convins ca va intra in turul doi de scrutin. (T.G.) Intelectualii PSM ies la iveala Moda comitetelor de sprijin ale diverselor candidaturi a prins si la PSM, ieri infiintindu-se "comitetul de actiune si sprijinire a candidaturii la functia de presedinte al Romaniei a domnului Ion Sasu, presedintele PSM". Biroul de presa al partidului anunta ca din comitet fac parte peste 250 de persoane, intelectuali, dar si maistri, tehnicieni si tarani. Avind probabil o reactie fulgeratoare, "la aceasta initiativa au aderat pina in prezent zeci de mii de membri de partid si simpatizanti din Bucuresti si din toate judetele tarii, care au devenit la rindul lor buni propagatori ai platformei electorale a PSM", anunta cu mindrie aceasta formatiune. (D.V.) Presedintele acuza fosta putere ca, in 1990, s-a atacat pe ea insasi Aflat la New York, presedintele Romaniei a apreciat ca o componenta esentiala a procesului de democratizare a tarii o constituie schimbarea mentalitatii si eliminarea violentei in viata publica. In acest sens, Emil Constantinescu a facut referiri la "conflictele singeroase de la Tirgu-Mures, din 1990", si la "invazia violenta a minerilor din iunie 1990". Dupa cum a spus presedintele "aceste violente erau inspirate, acceptate si organizate de puterile statului". Seful statului a adaugat insa imediat: "Astazi, stim foarte bine ca scopul violentelor era refacerea sistemului de servicii secrete. Era nevoie de un eveniment care sa justifice infiintarea unui sistem legat de vechea securitate si care, din pacate, a cuprins multi fosti membri ai Securitatii". In concluzie, presedintele a afirmat ca "statul s-a atacat pe el insusi in contextul unei rafuieli cu societatea civila, care era atunci pe cale de formare!". Liderul PDSR Ion Iliescu nu a lasat fara raspuns acuzatiile sefului statului. El a declarat ieri ca Emil Constantinescu "era de partea fortelor care au incitat si au declansat violenta". "Mineriadele au fost doar efectul", a spus Iliescu. In opinia sa, nu minerii au lansat violenta, ci cei care au devastat sediul guvernului si au atacat institutiile statului. "Este regretabil ca seful statului se lanseaza in declaratii iresponsabile", a afirmat Ion Iliescu. (C.O., L.P.) 