 Florin Bercea a lasat-o moale cu "Cooperativa" "Justitiarii" din Ploiesti s-au dezumflat ca niste baloane De citeva saptamini bune, in fiecare luni seara, gospodinele din Ploiesti sting ochiurile de la aragaz mai devreme, barbatii uita sa le mai aplice corectii corporale consoartelor, iar copiii renunta la joaca. Toata lumea se asaza in fata televizoarelor pentru a urmari cruciada "cavalerilor" din fruntea clubului Petrolul, cei care au pus la zid, in ultima vreme, "Cooperativa" din fotbalul romanesc, lansind atacuri si la adresa celor din fruntea LPF si FRF. In urma cu doua seri, stupoare, insa. Desi ar fi avut motive intemeiate, Florin Bercea, presedintele "lupilor galbeni", invitat la un post local de televiziune, a fost un adevarat mielusel. "Armani", cum i se spune lui Bercea, a uitat ca Gheorghe Negoita, "asistent" la partida Rocar - Petrolul, i-a stopat fara motiv pe Eusebiu Tudor si Orlando din doua curse catre gol. A uitat si faptul ca echipa pregatita de Victor Rosca a fost defavorizata in fata Rocarului in trei partide, pe parcursul a doar citeva saptamini. A uitat de atitudinea de intimidare la adresa arbitrilor a lui Dumitru Dumitriu, antrenorul din Drumul Gazarului, precum si de injuriile adresate de acesta omologului sau ploiestean. Pasivitatea din ultima perioada a conducatorilor prahoveni se datoreaza, spun unii, avertismentelor venite atit dinspre LPF, cit si dinspre FRF. "Justitiarii" din Ploiesti s-au dezumflat ca niste baloane, dupa ce si-au dat seama ca au prea multe bube in cap ca sa pozeze in oameni onesti, mai ales in urma jocului de la Piatra Neamt si a reprizei a doua din Drumul Gazarului, una suspect de slaba. ADI DOBRE Gane viseaza la o vacanta in Mauritius Internationalul roman Ionel Tersinio Gane buchiseste, impreuna cu ceilalti straini din lotul echipei de fotbal Saint Gall (trei brazilieni, un sirb si un jucator din Trinidad-Tobago), tainele limbii germane, cu o profesoara angajata de conducerea clubului elvetian: "De doua ori pe saptamina merg la scoala. Eu stiu spaniola si engleza, insa cu germana stateam mai rau". Gane intentioneaza sa-si ofere cadou pentru cistigarea titlului (Saint Gall fiind lider in campionatul Elvetiei) o vacanta in Italia: "Nu avem prea multa vacanta pentru ca pe 7 iulie incepe o alta editie, iar aceasta se termina pe 26 mai. Am vorbit cu Mutu si mi-a spus ca Sardinia este o zona superba pentru o vacanta de vis. Daca vom lua titlul, conducerea este in stare sa ne trimita in Mauritius", ne-a declarat ieri atacantul. (D.C.) Real cauta victoria la München Misiune imposibila Real Madrid incearca, in aceasta seara, imposibilul pe Stadionul Olimpic din München, dupa ce, in tur, bavarezii s-au impus cu 1-0 pe tarim iberic. Confruntarea, care va fi transmisa in direct la PRO TV de la ora 21.30, se anunta pe viata si moarte deoarece Bayern München se afla intr-o foame de trofee in ultimii ani, iar madrilenii alearga dupa a noua coroana europeana. Vicente del Bosque, aflat si la adapostul cuceririi titlului de campion al Spaniei, nu are nici un jucator indisponibil. Raul, desi incomplet refacut, va fi prezent in teren, urmind sa joace in tandem cu Morientes sau cu Guti. De partea cealalta, nemtii nu il pot utiliza pe Stefan Effenberg, "creierul" celor de la Bayern, suspendat dupa cartonasul galben incasat saptamina trecuta. Figo: "Sintem cei mai puternici din lume" "Trebuie sa fim calmi, iar daca ne vom face jocul obisnuit, nu avem cum sa nu ne calificam", a spus Raul, jucatorul de la care se asteapta revirimentul madrilenilor. Figo, cel mai scump jucator din lume, nu are in palmares, pina acum, cistigarea celui mai pretios trofeu european si isi doreste mult cucerirea acestuia. "Sintem convinsi ca vom juca finala de la Milano. Avem cea mai puternica formatie din lume si nu ne este frica de nimeni", a opinat lusitanul. Ottmar Hitzfeld, tehnicianul nemtilor, nu se multumeste cu un rezultat de egalitate in partida de azi. "Nu mergem la un meci nul. Trebuie sa marcam daca vrem sa evoluam in ultimul act. Ar fi o sinucidere sa vizam un egal, daca ne gindim la potentialul ofensiv al adversarilor", a afirmat antrenorul de la Bayern München. Disputa din aceasta seara va fi condusa la centru de arbitrul danez Kim Milton Nielsen, in virsta de 40 de ani. El a oficiat acum un an si jumatate meciul Real-Bayern, scor 2-4, din grupele Champions League, partida consfintind prima victorie germana la nivel de club pe arena "Santiago Bernabeu". Nordicul este arbitru UEFA din 1988 si a condus pina acum la centru peste o suta de partide internationale. Rezultatul celuilalt meci contind pentru mansa secunda a semifinalelor, Valencia-Leeds, nu ne-a parvenit pina la inchiderea acestei editii. DANIEL NAZARE Simona Marinescu l-a sunat pe Piturca Simona Marinescu, membru in Consiliul de Administratie de la FC Dinamo, l-a sunat ieri pe Victor Piturca, managerul Stelei, pentru a-l felicita cu ocazia zilei sale de nastere (antrenorul a implinit 45 de ani). "Piturca e un tip potrivit pentru ceea ce face. L-am remarcat atunci cind a fost indepartat de la echipa nationala. Nu mi s-a parut corect ca jucatorii sa-l dea afara. Tot intr-o zi de 8 mai s-a nascut si mama mea, Elena Neacsu, care a implinit 64 de ani. Imi aduc aminte ca mama a fost o mare admiratoare a lui Mircea Lucescu. Avea postere prin casa cu Lucescu, iar tata, tocmai pentru ca mama era cu Dinamo, tinea intotdeauna cu adversarii celor din Soseaua Stefan cel Mare", ni s-a confesat ieri Simona Marinescu, aflata in plina campanie electorala pentru presedintia Partidului Democrat. DANIEL CONTESCU Galatenii vor juca in deschiderea meciului Farul Constanta - Fulgerul Bragadiru Otelul Galati s-a hotarit ieri asupra localitatii in care isi va desfasura urmatoarea partida de pe teren propriu, dupa ce Liga Profesionista de Fotbal le-a ridicat, pentru o etapa, dreptul de organizare "marinarilor de apa dulce". Astfel, elevii lui Ilie Dumitrescu vor da piept cu fotbalistii de la Astra Ploiesti la Constanta. Jocul, contind pentru etapa a 25-a, se va disputa pe Stadionul "Gheorghe Hagi", de la ora 18.00, in deschiderea unei partide de Divizia B! De la ora 20.00, in nocturna, Farul Constanta, ocupanta locului al doilea in Seria l a esalonului secund, va infrunta Fulgerul Bragadiru. "Am ales pina la urma Constanta pentru ca ofera conditii excelente din toate punctele de vedere", a spus Ilie Dumitrescu, antrenorul galatenilor. "Otelarii" vor pleca la mare inca de miine pentru a pregati dificila partida de simbata. Dupa infringerea in fata Universitatii Craiova, conducatorii clubului galatean au cautat explicatii. S-a vorbit de excluderea din lot a doi jucatori, Mihai Gurita si Marin Balint. La primul antrenament de ieri, cei doi s-au pregatit separat. "Nu sint eu in masura sa dictez sanctiuni, ci numai sa antrenez", a fost de parere Ilie Dumitrescu, cel care poarta, totusi, raspunderea rezultatelor echipei de la Dunare. ADI DOBRE Florentin Petre si-ar putea relua pregatirile la toamna Fotbalistul dinamovist Florentin Petre a primit rezultatele controlului medical efectuat zilele trecute, la sase luni de cind oamenii in halat alb au descoperit ca jucatorul este purtator al virusului hepatic de tip C. "Am fost anuntat telefonic ca analizele au iesit, in mare parte, foarte bine. Mai am de primit rezultatul celui mai important test, care vizeaza ficatul, rezultat pe care il astept pina la sfirsitul saptaminii. Daca si acesta va iesi bine, si nu vad sa iasa altfel atita vreme cit ma simt excelent, voi relua pregatirile curind, probabil in toamna. Sint optimist. Nu am nici un motiv de ingrijorare", ne-a declarat ieri "Peter". Tot ieri, mijlocasul "ciinilor rosii" a fost prezent la stadionul "Dinamo", impreuna cu fiul sau, Patrick. "I-am cumparat ghete de fotbal, si acum le-a facut proba", a precizat jucatorul. (D.C.) "Asistentii" bulgari, cu casti militare nemtesti! Liga Profesionista Bulgara de Fotbal a decis ca la partidele pe care formatia Minior Pernik le mai are de disputat acasa in acest retur de campionat, trei la numar, arbitrii asistenti sa poarte casti militare pe cap! Masura a fost luata ca urmare a faptului ca la ultimul joc de campionat pe care Minior l-a disputat acasa, cu campionii de la Levski Sofia, unul dintre "asistenti", Nedelcio Ciakirov, si-a pierdut cunostinta dupa ce fanii echipei-gazda l-au lovit cu o piatra in cap. "Dupa aceasta intimplare, la care se adauga si altele similare produse pe stadionul din Pernik in editia trecuta de campionat, am ajuns la concluzia ca singurul mod de a-i proteja pe arbitrii asistenti este acela de a le oferi casti militare. Am facut deja comanda la o firma nemteasca pentru a ne pune la dispozitie sase casti de dimensiuni diferite, cei doi cavaleri ai fluierului care vor face "tusa" in partidele de la Pernik urmind sa si-o aleaga pe cea potrivita", a declarat, pentru cotidianul "Meridian Match", seful arbitrilor de la sud de Dunare, Ivailo Kolev. SILVIU TANASE Poenaru ar fi vrut un meci de retragere si un buchet de flori Cei 19 arbitri divizionari A, 7 "centrali" si 12 "tusieri", care au fost exclusi din activitate saptamina trecuta, au declansat un atac impotriva hotaririi Comisiei Centrale, decizie pe care o considera nestatutara si ilegala. Cei mai multi dintre ei se aflau, ieri dimineata, la sediul FRF, unde au depus memorii. Acelasi lucru l-au facut si "cavalerii" din Diviziile B si C. Toata lumea este hotarita sa mearga pina la capat, dorind debarcarea lui Nicolae Grigorescu, presedintele CCA. Stefan Poenaru, "asistentul" care pe 31 decembrie 2001 urma sa paraseasca arbitrajul, este de parere ca actiunea CCA a fost premeditata. "Este clar ca s-a evitat astfel clasamentul final, in urma caruia ar fi retrogradat exact 19 arbitri", a spus Poenaru. "Ca sa se evite orice greseala, s-a procedat asa. A fost mai simplu pentru cei care conduc CCA si care sint raspunzatori de cele intimplate. Ei sint capii!". "Revoltator!" "Asistentul" din Botosani a marturisit ca abia in urma cu o saptamina, pe cai ocolite, a pus mina pe Regulamentul de Organizare si Desfasurare a activitatii arbitrilor, elaborat in luna februarie a acestui an. "La vremea respectiva am fost pusi la curent cu generalitatile cuprinse in regulament", a afirmat Stefan Poenaru. "Nu este posibil sa existe astfel de sanctiuni. Nu e legal. Bun, dat afara din arbitraj, dar sa nu mai ai pe viitor nici un fel de tangenta cu meseria, asta este revoltator! Am fost exclusi din arbitraj fara nici un fel de dovada, contrar articolului 82 din regulament". Desi toti cei sanctionati par a face front comun, chiar daca multi au constiinta incarcata, Poenaru crede ca nu se va intimpla nimic. "Sint convins ca demersul nostru este un fel de "Ciinii latra, caravana trece". Oamenii nu vor mai da inapoi. Puteau sa vorbeasca frumos, sa ne faca un meci de retragere, un buchet de flori, si gata. Era mai normal". ADI DOBRE MATEI UDREA Flick-flack Poulat ne fluiera cu ungurii Partida dintre echipele reprezentative de fotbal ale Romaniei si Ungariei, meci care se va disputa pe 2 iunie, pe stadionul "Steaua" din Bucuresti, in preliminariile Cupei Mondiale din 2002, va fi condusa la centru de arbitrul francez Eric Poulat. Acesta va fi secundat de asistentii Jacques Boudevigne si Daniel Bequignat, arbitru de rezerva fiind un alt francez, Bruno Derrien. Observatorul jocului va fi olandezul Leonardus Van Der Kroft, iar de supervizarea arbitrilor se va ocupa norvegianul Reidar Bjornestad. (S.T.) Fundas prins in ofsaid Fotbalistul olandez Frank de Boer, fundas central la FC Barcelona, a fost depistat pozitiv cu nandrolon (o substanta interzisa), dupa meciul cu Celta Vigo, disputat la 8 martie, in sferturile de finala ale Cupei UEFA, informeaza surse din cadrul clubului catalan. Capitanul Olandei a anuntat ca asteapta contraexpertiza, negind ca s-ar fi dopat. Compatriotul sau Edgar Davids a fost depistat cu aceeasi substanta acum o luna, ca si portughezul Fernando Couto. Alte doua cazuri similare s-au inregistrat si in a doua liga italiana. (D.N.) Gala Mancini Peste 35.000 de spectatori au tinut sa asiste, luni seara, pe stadionul "Luigi Ferraris" din Genova, la meciul de adio al fostului international italian Roberto Mancini. In virsta de 37 de ani, actualul antrenor de la Fiorentina a fost ovationat la scena deschisa de suporterii Sampdoriei, care n-au uitat ca singurul "scudetto" obtinut de formatia lor favorita, in stagiunea 1990-1991, s-a datorat in mare masura lui Mancini. Meciul de retragere s-a jucat intre Sampdoria anilor '80 (la care au evoluat, printre altii, Vialli, Vierchowod, Pagliuca, Cerezo si sirbul Katanec) si Lazio, formatia cu care Mancini a cucerit, anul trecut, cel de-al doilea titlu de campion al Italiei. Meciul s-a incheiat cu scorul de 5-5 (1-1), sarbatoritul evoluind cite o repriza in fiecare formatie. In partea a doua a meciului, la "Samp" a intrat Andrea Mancini, iar pentru Lazio a jucat Filippo Mancini, baietii lui Roberto, ambii reusind cite o "tripla". (S.T.) Gabi Popescu, pe craca Gabi Popescu, jucatorul pus pe lista de transferuri de Universitatea Craiova, risca sa fie suspendat pina la finalul contractului cu gruparea olteana sau, mai grav, risca sa fie exclus chiar din viata sportiva. Aceste sanctiuni ar putea fi aplicate de conducerea clubului din Banie, daca Popescu nu isi va cere scuze in mod public pentru afirmatiile facute la adresa actionarului Gigi Netoiu, aparute ieri in presa de specialitate. Gabi Popescu a declarat intr-un cotidian de sport ca "Netoiu a facut manevrele astea ca sa ne dea pe noi doi afara (n.r. - Papura si Popescu), pentru ca stia ca nu avea cum sa piarda meciul cu Otelul. Asa, el urma sa pozeze in ipostaza de salvator, iar noi urma sa fim injurati de lume, numai ca lucrurile s-au intors impotriva sa".(M.B.) "Gala Hagi" si-a incheiat socotelile Trei miliarde de lei pentru copiii oropsiti din Constanta Organizatorii festivitatii de retragere a lui Gica Hagi de la echipa nationala de fotbal au anuntat ieri ca beneficiile obtinute in urma evenimentului s-au ridicat la suma de 3.200.421.852 de lei. Asa cum au fagaduit inca dinainte de show, fotbalistul si cei care l-au ajutat au donat banii Directiei Generale Judetene Constanta pentru Protectia Drepturilor Copilului. Celor 3.100 de copii oropsiti aflati sub tutela acestei institutii urmeaza sa li se ridice noi adaposturi, dar sa li se si imbunatateasca actualele conditii de trai. "Domnul Hagi ne-a spus ca vrea ca fondurile sa fie directionate prioritar catre investitii. Noi vom elabora proiecte, i le vom prezenta, iar dinsul isi va da girul atunci cind va considera ca respectivele propuneri sint bune", a anuntat Doina Vasile, presedintele Directiei Generale Judetene Constanta pentru Protectia Drepturilor Copilului. Bugetul total asigurat pentru "Gala Hagi" a fost de 23.584.164.200 de lei. 6.500.000.000 de lei din aceasta suma au provenit din incasarile pe bilete. Cheltuielile s-au ridicat la 20.383.742.348 de lei. Festivitate si pentru "generatia de aur" Mircea Sandu, presedintele FRF, a aflat despre conferinta de presa avind ca subiect "Gala Hagi" ieri dimineata. Nasu' a anuntat ca, in aceasta toamna, FRF preconizeaza organizarea unei alte festivitati de retragere, dedicata de data aceasta celorlalti jucatori din "generatia de aur". "Trebuie sa cautam un moment favorabil deoarece unii dintre acesti fotbalisti inca mai sint in activitate". Bogdan Enoiu, managerul general al firmei McCann-Erickson Romania, a supralicitat, dezvaluind ca exista un proiect conform caruia veteranii care s-au acoperit de glorie in deceniul incheiat sa porneasca prin tara intr-un turneu tip caravana, de-a lungul caruia sa joace meciuri demonstrative in mai multe orase. "O alta idee de-a noastra ar fi sa facem la anul un spectacol la Arenele BNR, unde sa sarbatorim trei decenii de la finala Cupei Davis, pe care cuplul de legenda Nastase-Tiriac a disputat-o cu Statele Unite. De asemenea, ne gindim sa aniversam cum se cuvine si cei 40 de ani pe care Nadia Comaneci urmeaza sa-i implineasca". MATEI UDREA LAURENTIU CIORNEI Rednic l-ar putea ierta pe unul dintre "proscrisi" Tensiunea existenta in sinul echipei de fotbal Rapid Bucuresti a disparut dupa numai doua zile, in ciuda faptului ca antrenorul Mircea Rednic a luat citeva decizii care i-au nemultumit pe elevii sai. Luni seara, la nici 24 de ore de la infringerea giulestenilor in Cotroceni - esec care a generat un nou conflict -, "Puriul" a hotarit amendarea jucatorilor cu cite 2.500 de dolari, iar Nae Stanciu, Petre Marin si Daniel Iftodi au fost exclusi din lot, urmind sa se pregateasca alaturi de formatia de tineret. Ieri, conflictul a fost stins tot de Rednic, cel care a luat decizia de a-i solicita patronului George Copos sa plateasca toate restantele catre jucatori. Impreuna cu "secundul" Marian Rada, Rednic a intocmit statele de plata, fotbalistii urmind sa-si primeasca toate restantele financiare, rate din contracte si prime. Din suma totala, giulestenilor le vor fi oprite amenda de dupa meciul cu FC National (2.500 de dolari) si cite 30 la suta din contract. Referitor la cei trei jucatori sanctionati de tinarul tehnician, conducatorii gruparii de sub Grant au cerut clementa. Ieri dimineata, cei trei "proscrisi" s-au antrenat cu rivna la echipa de tineret, lucru care l-a impresionat pe "Puriu". "Nu este exclusa varianta ca unul dintre cei trei sa fie prezent, ca titular, in meciul seniorilor la Piatra Neamt", a anuntat, indulgent, Rednic. Un apropiat al rapidistilor a precizat, referitor la noua decizie a antrenorului, ca "Rapid se pregateste sa ia titlul. Evident la "tineret". De aceea i-a trimis Rednic pe cei trei jucatori la a doua echipa". LAURENTIU CIORNEI "Bubico" Americanca Venus Williams, una dintre cele mai bune jucatoare de tenis din lume, a capatat, de la o vreme, o noua pasiune. O mare parte din atentia ei se indreapta spre Bobby, un catelus din rasa Yorkshire Terrier. Micutul patruped este nelipsit de la fiecare concurs la care participa celebra sportiva. Venus nu uita niciodata de el si, intre doua seturi, ii mai ofera cite un pupic sau cite o mingiiere. Gurile rele spun ca animalutul a devenit chiar talismanul jucatoarei. In imagine, Bobby si stapina, la un antrenament, ieri, la Berlin, unde Williams participa la un puternic turneu, aflat la cea de-a 94-a editie. (M.B.) Mihai, reinstalat in fruntea boxului Leu: "Nu voi deveni dictator" "Sper ca scandalurile si disputele sterile sa inceteze si sa ne apucam serios de treaba", a spus ieri Mihai Leu, la putine momente dupa ce si-a anuntat revenirea in fruntea boxului romanesc. Decizia fostului campion mondial la box profesionist a fost luata la insistenta ministrului Georgiu Gingaras, cei doi intilnindu-se ieri. De remarcat faptul ca in sprijinul lui Leu a intervenit si premierul Adrian Nastase, care l-a sfatuit pe Gingaras ca hunedoreanul ar fi cel mai potrivit sa conduca destinele pugilismului amator din Romania. "Am revenit pentru ca sint convins ca trebuie sa am o anumita atitudine. Am primit promisiunea ca nu voi mai fi un simplu executant, impotriva convingerilor mele, al deciziilor luate de altii. Chiar daca voi avea putere sporita, nu voi deveni un dictator. Multumesc celor care m-au sprijinit", a spus Leu. LAURENTIU CIORNEI Fratele lui Ouatu a fost promovat Vasile Ouatu, patronul clubului de volei Unic Piatra-Neamt, a fost instalat ieri in functia de director al Directiei Judetene pentru Tineret si Sport Neamt. Acesta este fratele celebrului colonel Ouatu, cel care a fost "mazilit" din functia de conducere a UM 0962 Neamt - Serviciul de informatii si protectie interna, dupa un scandal in care era acuzat ca ar fi ordonat urmarirea unei echipe de control a Departamentului de Control si Anticoruptie al Guvernului, condusa de Ovidiu Grecea. Dupa ce anul trecut, Vasile Ouatu a incercat, fara succes, sa cistige Primaria Piatra-Neamt, a dorit apoi functia de viceprimar, vehiculindu-se chiar si ideea ca va ajunge prefect. Aceasta numire, la DJTS, este singura rasplata politica pe care o primeste. Fostul director, Gheorghe Olteanu, a demisionat. MIRCEA FURDU Arbitri la protap Subcomisia de Disciplina a Comisiei Centrale a Arbitrilor a oprit de la delegari trei dintre arbitrii care au condus, saptamina trecuta, partide contind pentru rundele 23 si 24 din Divizia A. Cea mai drastica sanctiune i-a fost aplicata bucuresteanului Alexandru Tudor, care va sta departe de dreptunghiul verde urmatoarele patru etape, din cauza greselilor comise la partida de simbata, dintre FC Brasov si FCM Bacau. Clujeanul Marian Salomir va sta "pe tusa" trei etape, dupa ce a acordat prea usor un penalty pentru gazde, in partida Dinamo - Ceahlaul. Tot trei etape de suspendare a primit si ieseanul Anton Helesteanu, pentru prestatia din partida Rapid - Astra, contind pentru etapa a 23-a. Valentin Igna, arbitrul meciului Midia Navodari - Sportul Studentesc, din Seria I a Diviziei B, a fost oprit de la delegari pentru urmatoarele patru runde.(S.T.) Alaves nu crede in spectacol Orice finala de cupa europeana este asteptata cu sufletul la gura de iubitorii fotbalului, fie ca este vorba de Liga Campionilor sau de Cupa UEFA. Suporteri sau simpli privitori anticipeaza dispute de un dramatism aparte, adevarate spectacole. Surprinzator, cei care prevad un meci tern sint tocmai citiva dintre protagonistii finalei Cupei UEFA, Liverpool-Alaves, meci programat saptamina viitoare, la Dortmund. Jordi Cruyff, mijlocasul echipei Alaves, avertizeaza: "Daca Liverpool va continua sa se apere cu 9 jucatori in spatele mingii, vor avea surpriza sa vada ca noi vom avea 10. Si, probabil, va deveni cea mai plictisitoare finala din istoria Cupei UEFA". Aceleasi premonitii le are si tehnicianul Jose Manuel Esnal "Mane". "In finalele europene nu te astepti sa vezi prea mult spectacol. Oricum ai juca, daca obtii victoria si cistigi trofeul inseamna ca ai practicat un fotbal de calitate", a afirmat antrenorul lui Cosmin Contra. (H.H.) Vasile Birdes se face "colon" la Holon Vasile Birdes, capitanul echipei FC Arges, ar putea parasi, la finalul acestui sezon, gruparea din Trivale, pentru a se transfera in Israel. Dupa ce anul trecut s-a intors din China, unde a evoluat timp de aproape doi ani la FC Henan, Sica Birdes este pe punctul de a semna un nou contract cu o formatie din strainatate. Aflat la final de cariera, incisivul atacant pitestean este dorit de doua echipe din Tara Sfinta, una dintre acestea fiind, se pare, prim-divizionara Hapoel Holon. La clubul din Holon este actionar, de doua zile, Neti Meir, patronul echipei Laminorul Roman, iar manager general urmeaza sa fie numit Viorel Hizo. ADI DOBRE [39][pl.dll?rid=expresro] 