 Ce ascund maharii Bisericii ______________________________________________________________________ Unii dintre capii Bisericii Ortodoxe Romane (subliniez inca o data ca nu ne referim la toti si nici la Biserica in intregimea ei) se zbat cu disperare sa nu li se cerceteze dosarele din timpul Securitatii. Ei folosesc drept scut increderea romanilor in Biserica, ceea ce este oricum altceva decit respectul nostru pentru o fata bisericeasca sau alta. Mai mult, la virfurile in cauza se remarca o anume ostilitate fata de orice incercare de clarificare a greselilor comise in trecut. Nu este vorba doar de trecerea sub tacere a dosarelor existente in arhivele Securitatii, ci si de alte greseli care indeamna la analiza, cunoastere si judecata. Cei care vor sa ingroape trecutul pentru totdeauna vor de fapt sa scape de greselile lor rusinoase cu obrazul curat. Nu noi, credinciosii, l-am facut pe Dumnezeu un fel de membru al Partidului Comunist Roman. Nu noi am scris discursul Patriarhului Justinian, in 1952, in care i se adresa lui Gheorghe Gheorghiu-Dej cu urmatoarele: "Sfintul Sinod al Bisericii Ortodoxe Romane va asigura pe Dumneavoastra, iubitul conducator al poporului noastru, ca va desfasura in viitor o activitate si mai vie pentru a face din fiecare credincios si slujitor al Bisericii Ortodoxe Romane un fiu devotat Patriei, un cetatean loial al statului si un hotarit luptator pentru apararea pacii, pe care o ameninta astazi dusmanii libertatii popoarelor, imperialistii americano-englezi". Nu credinciosii romani au scris, in "Telegraful Roman" din 1948, Omagiul Marelui Stalin, ci slujitori ai Bisericii: "A scrie despre Marele Stalin insemneaza cu drept cuvint cea mai mare cinste, dar si cea mai grea incercare a scrisului pentru ca el este creerul, constiinta si onoarea speciei noastre". Nu credinciosii iubitori ai Bisericii, ci Sfintul Sinod al B.O.R. i-a trimis lui Nicolae Ceausescu telegrama din martie 1989 din care citam: "Ne exprimam, de asemenea, deplina adeziune fata de inflacarata activitate pe care o desfasurati, ca mare si stralucit erou al pacii, de luptator neobosit pentru destindere, dezarmare, intelegere si conlucrare pasnica, pentru triumful idealurilor de libertate si progres ale omenirii, pentru aplicarea in viata popoarelor a principiului deplinei egalitati" bla, bla, bla si: "Raspunzind cu insufletire vibrantelor dumneavoastra chemari, ierarhii, clerul si credinciosii Bisericii Ortodoxe Romane (mai ales cei care au iesit pe strazi in decembrie 1989 - nota noastra), impreuna cu intregul popor, intimpina marile evenimente ale acestui an () cu hotarirea nestramutata de a contribui la infaptuirea operei inaltatoare de dezvoltare multilaterala a patriei"bla, bla, bla. Si pentru ca toate acestea - si cele adresate lui Dej, si cele adresate lui Stalin si cele adresate lui Ceausescu - pot fi socotite doar lingusiri la adresa mai-marilor zilei si contributii de entuziasm patriotic ale celor cu fisa la Securitate, fetele noastre bisericesti, pe linga dosare, mai au de clarificat si alte gesturi intolerabile fata de romani. Citam din Circulara Pastorala a Episcopatului Ortodox Roman din Transilvania, din 21 septembrie 1916, semnata si de episcopul Caransebesului, dr. Miron Cristea, devenit primul Patriarh al Romaniei Intregite: "Fata de noul dusman (Romania), care rivneste in mod atit de pacatos la stirbirea si stricarea hotarelor noastre (venind sa cucereasca Ardealul) veti sti sa luptati contra lor cu aceeasi indirjire, vitejie si credinta cu care eroii nostri au sfarimat cetatile de la Ivangorod". Unii mahari ai Bisericii vor sa ascunda si dosarele, si orice altceva ce tine de greselile trecutului! [5][pl.dll?rid=expresro] _________________________________________________________________ 