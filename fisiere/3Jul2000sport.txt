 EURO 2000 s-a incheiat, Romaniei n-are de ce sa-i fie rusine Amintirile ne chinuiesc EURO 2000 s-a terminat ieri seara cu finala Franta - Italia. Ora tirzie de incheiere a partidei nu ne-a permis sa va facem cunoscut numele campioanei europene, dar pentru suporterii echipei nationale acest lucru este mai putin important. Italia, una dintre finaliste, este cea care a eliminat in sferturile de finala Romania si cu ajutorul arbitrului portughez Melo Pereira, cel care, dupa ce ne-a refuzat un penalty, l-a eliminat pe Hagi pentru proteste. Dincolo de regrete, raminem cu amintirea fantasticei victorii din meciul cu Anglia, dupa una dintre cele mai bune evolutii din ultimii sase ani. "Huligani, plecati acasa!", titra un ziar belgian a doua zi dupa meci. Intr-adevar, dupa victoria Romaniei in fata Angliei, violentii suporteri britanici, cei care provocasera lupte de strada la Bruxelles si Charleroi, au plecat acasa impreuna cu fotbalistii pe care i-au incurajat. EURO 2000 si-a continuat infinit mai linistit parcursul, dar, din nefericire, dupa numai un tur, "tricolorii" s-au intors si ei la Bucuresti. Raminem cu amintirea placuta a acelui frumos meci si cu satisfactia de a ne fi clasat intre primele sapte echipe europene ale momentului. Mircea Sandu a ratat Comitetul Executiv al UEFA La sfirsitul saptaminii trecute, in Luxemburg, la "Alvissa Parc Hotel", au inceput lucrarile celui de al 25-lea Congres al UEFA. Cel mai important punct pe ordinea de zi a fost completarea prin alegeri a locurilor vacante din Comitetul Executiv. Pentru o asemenea functie a candidat si Mircea Sandu, presedintele FRF, care a concurat pe sapte locuri cu alti 12 candidati. In urma scrutinului de simbata seara, Mircea Sandu a pierdut. In aceeasi situatie s-a aflat, surprinzator, si Antonio Mataresse, fostul vicepresedinte UEFA. BOGDAN GHEORGHE Bara lui Hagi Inainte de finala EURO 2000 este extrem de greu sa scrii despre una dintre semifinale, insa merita sa faci acest demers publicistic, pentru ca astfel se poate explica mai usor esecul Romaniei din "sferturi". Disputa dintre Olanda si Italia ne-a demonstrat, daca mai era nevoie, ca fotbalistii peninsulari ramin stapinii jocului inchis, in care spectacolul se stinge in fata pragmatismului. Veniti la competitia gazduita de Belgia si Olanda cu gindul numai la titlul european, jucatorii condusi de pe banca tehnica de celebrul Dino Zoff au abordat partida cu echipa lui Kluivert mult mai siguri pe ei decit adversarii. Moralul lor excelent nu s-a clatinat absolut deloc, nici in momentul in care Zambrotta a fost eliminat si nici cind arbitrul german Markus Merk i-a trimis pe olandezi, de doua ori, la punctul de la 11 metri. Lasind la o parte ratarile lui Frank de Boer si Patrick Kluivert, ne-au ramas pe retina eforturile zadarnice ale "portocalei mecanice", care s-a apropiat amenintator de poarta lui Toldo doar de citeva ori. In acest context, sintem obligati sa judecam mult mai matur infringerea "tricolorilor", care, desi n-au putut alinia echipa standard si au evoluat cu un om in minus, si-au creat citeva ocazii de a inscrie, prin Ganea si Ciobotariu. Daca mai adaugam si bara lui Hagi, ne putem mindri ca la aceste Europene am fost una dintre putinele echipe care i-au surprins pe italieni pe contraatac. Ghinionul lui Gica la acea faza ne va urmari mult timp de acum incolo, asa cum ne va urmari si o intrebare: "Ce se intimpla daca egalam?". Sincer vorbind insa, meritam sa ajungem in semifinale? TEODOR HOSSU-LONGIN Marius Lacatus a fost numit antrenor principal la FC National Marius Lacatus a fost numit simbata seara antrenor principal la FC National. Consiliul de Administratie a luat aceasta hotarire dupa ce Mihai Stoichita, fostul antrenor, a plecat la echipa bulgara Litex Loveci. Pe lista candidatilor la ocuparea postului ramas vacant au mai figurat Anghel Iordanescu, Ladislau Bölöni si Vasile Simionas. Alegerea lui Marius Lacatus a avut ca suport faptul ca fostul international cunoaste cel mai bine echipa din "Dr. Lister" si poate asigura o continuitate in procesul de pregatire inceput in urma cu un an. Secundul "Fiarei" a fost desemnat I. Nagy, fost jucator la FCM Brasov, unul dintre putinii fotbalisti romani care au urmat cursurile celebrei scoli italiene de antrenori de la Coverciano. FC National va face in aceasta dimineata un ultim antrenament in Bucuresti, dupa care va pleca in cantonament la Poiana Brasov. OCTAVIAN TOPA Manchester United face podu' peste Bosfor Participarea campioanei Angliei, Manchester United, alaturi de echipele Galatasaray Istanbul si Real Madrid, la turneul organizat de Bayern München este o chestiune controversata in Insula. Si asta pentru ca in Albion nu au fost uitate violentele iscate intre fanii turci si englezi la meciul Galatasaray-Leeds United (turul semifinalei Cupei UEFA), incidente soldate si cu doua victime. In ciuda celor petrecute nu de mult pe malurile Bosforului, conducatorii FA (Federatia Engleza de Fotbal) si Peter Ridsdale, presedintele gruparii din "Elland Road", i-au dat campioanei acordul sa participe la evenimentul din capitala Bavariei, manifestare prin care clubul Bayern va celebra 100 de ani de la infiintare. Martin Edwards, presedintele din "Old Trafford", i-a cerut lui Ridsdale sa-si precizeze pozitia fata de aceasta participare la "patrulaterul" din 4-5 august, iar conducatorul lui Leeds a spus ca nu are nimic impotriva, ba mai mult, ca "speram ca Manchester United sa puna temelia unui viitor «pod de prietenie» intre fotbalul englez si cel turc. Trebuie sa incercam si chiar sa reusim sa dam uitarii trecutul". MARGARIT BANUTA Gilca si-ar putea pune pinteni Cel mai ofertat jucator roman al momentului, Costel Gilca, ar putea sa evolueze, din sezonul urmator, pe cele mai bune gazoane ale lumii. Dupa cum anunta publicatia britanica "Sunday Mirror", clubul englez Tottenham Hotspurs este dispus sa plateasca pentru achizitionarea lui Costel nu mai putin de 6 milioane de lire sterline, adica peste 10 milioane de dolari. "Ar fi placut sa joc in Premier League", suna declaratia lui Gilca. Sansele ca aceasta mutare sa se realizeze sint totusi destul de mici, intrucit pe adresa jucatorului au sosit oferte tentante de la Paris Saint Germain si Napoli. Totusi, daca transferul se va realiza, Costel ar deveni cel de-al treilea fotbalist roman inregimentat la "Spurs", dupa Ilie Dumitrescu si Gica Popescu. (H.H . ) Colectia de medalii a lui Bobby Moore a incaput pe mina "Ciocanarilor" Una dintre cele mai importante licitatii avind ca obiect fotbalul s-a desfasurat simbata, la Londra, acolo unde clubul West Ham United a cumparat impresionanta colectie de medalii si trofee ale legendarului Bobby Moore. Capitanul reprezentativei Angliei care, in 1966, izbutea sa cistige unicul titlu de campioana mondiala din palmaresul inventatorilor fotbalului, a murit de cancer in 1993, la virsta de 51 de ani. Fostul sau club, West Ham United, a intrat in posesia colectiei de trofee ale lui Bobby Moore - pentru care a achitat suma de doua milioane de lire sterline (aproximativ trei milioane si jumatate de dolari) - dupa o acerba concurenta cu fanii si rudele marelui jucator. Noul proprietar al panopliei a decis ca aceasta sa fie expusa intr-un muzeu care va fi construit in partea de est a Londrei, linga "Upton Park", stadionul "Ciocanarilor". Tina, prima sotie a lui Bobby Moore si cea care a scos la licitatie colectia, s-a declarat multumita de rezultatul tranzactiei: "Sint emotionata. Imi pare bine ca West Ham este cumparatorul, pentru ca aceste distinctii vor ramine in tara. Asta am si sperat". Nici Terry Brown, presedintele clubului West Ham, nu a regretat pretul platit pentru colectie: "Ma bucur ca vom fi in masura sa onoram asa cum se cuvine memoria lui Bobby. Casa sa spirituala va ramine pentru totdeauna pe Upton Park". Intre cele 79 de obiecte vindute simbata se afla medalia de campion mondial cistigata in '66, trofeul acordat celui mai bun jucator din lume in acelasi an, medalia de cistigator al Cupei Ligii Angliei si al Cupei Cupelor (ambele obtinute cu West Ham in '65) MATEI UDREA Maldini si Matthaus, ultimii mohicani Site-ul oficial al EURO 2000 a stabilit, adunind voturile vizitatorilor, echipele turneelor finale ale Campionatului European din ultimii 12 ani. Cele patru editii au fost cistigate de Olanda (1988), Danemarca (1992) si Germania (1996), invingatoarea EURO 2000 raminind necunoscuta pina la incheierea acestei editii. La stabilirea formatiilor, organizatorii EURO 2000 au contat pe voturile a peste 30.000 de iubitori ai fotbalului din intreaga lume. "EURO '92" a ramas in istorie prin incredibila victorie a "turistilor" danezi, veniti la turneul final din tara vecina, Suedia, in urma excluderii Iugoslaviei. Cistigatoarea turneului final a dat echipei "EURO '92" doar doi jucatori, dar nume grele ale fotbalului continental: Peter Schmeichel si Brian Laudrup. "Supravietuitorii" acelei editii sint francezul Laurent Blanc, olandezul Dennis Bergkamp si germanul Thomas Hassler. Dintre cei trei, doar Blanc a reusit sa impresioneze, in timp ce olandezul s-a multumit sa stea in umbra lui Kluivert, iar germanul nu a jucat decit un meci la EURO 2000. Singurii fotbalisti care au repetat isprava din 1988, intrind in primii 11 jucatori ai turneului final, au fost olandezii Ruud Gullit si Marco Van Basten. Echipa "EURO '92" Schmeichel - Angloma, Kohler, Blanc, Brehme - B. Laudrup, Effenberg, Hassler, Gullit - Van Basten, Bergkamp. Echipa "EURO '96" Seaman - Thuram, Desailly, Sammer, Maldini - B. Laudrup, Deschamps, Rui Costa, McManaman - Figo, Shearer. Ultima editie a Campionatului European, gazduita de Anglia, aduce noua fotbalisti care au participat si la EURO 2000. Singurii jucatori care s-au retras din activitate sint germanul Matthias Sammer si danezul Brian Laudrup. In rest, fotbalisti de valoare, care au avut evolutii oscilante la turneul final din Belgia si Olanda. Dintre cei care au incintat pe stadioanele din Anglia se disting finalistii de ieri, Thuram, Desailly, Deschamps si Maldini. Ca si la EURO 2000, portughezul Luis Figo s-a impus in lupta pentru un post de "titular", in timp ce colegul sau, Rui Costa, a dezamagit, nereusind sa se mai claseze, ca in 1996, intre primii 11 jucatori ai turneului final. Tot la capitolul deceptii se regasesc si englezii Seaman, McManaman si Shearer, care au parasit competitia din prima faza, dupa ce in '96, pe propriul teren, reuseau sa se impuna printre cei mai buni jucatori ai turneului. Formatia competitiei din 1988, gazduita de Germania, este o combinata italo-olandeza, exceptia fiind neamtul Lothar Matthaus. Veteranul german si actualul capitan al nationalei Italiei, Paolo Maldini, sint singurii jucatori care au participat si la actuala editie. Un alt jucator din echipa "EURO '88" prezent la ultimul turneu final al mileniului, dar in calitate de antrenor al nationalei Olandei, este Frank Rijkaard. Echipa "EURO '88" Van Breukelen - Bergomi, Rijkaard, R. Koeman, Maldini - Gullit, Wouters, Giannini, Matthaus - Vialli, Van Basten. Echipa turneului final care s-a inchiat aseara nu este definitiva, dar nici mari modificari nu pot aparea. Paolo Maldini intra in istorie, bifind cea de-a treia prezenta - din patru posbile - in echipa campionatului. Capitanul nationalei Italiei arata ca este in continuare cel mai bun fundas stinga din lume, pina si suporterii brazilianului Roberto Carlos fiind nevoiti sa recunoasca acest lucru. Unul din secretele valoroasei nationale franceze este linia defensiva "beton". Caliti la "scoala catenaccio", Lilian Thuram si Marcel Desailly sint din nou printre primii 11 jucatori de la Campionatului European. Daca mai punem la socoteala si Cupa Mondiala cistigata intre cele doua turnee finale, in 1998, clasa celor doi nu mai poate fi discutata. La a doua prezenta in echipa EURO se afla si portughezul Luis Figo pentru care Lazio nu intimplator este dispusa sa plateasca peste 50 de milioane de dolari. "Explozia" editiei din acest an este Nuno Gomes, autor a patru goluri, in timp ce Drulovic si Zahovic au profitat de concurenta modesta pe care au avut-o si au intrat in "unsprezecele" provizoriu al EURO 2000. Echipa "EURO 2000" Toldo - Thuram, Nesta, Desailly, Maldini - Figo, Davids, Zidane, Drulovic - Zahovic, Nuno Gomes. BOGDAN GHEORGHE Flash Benfica dubleaza clauza de reziliere a lui Nuno Gomes Benfica Lisabona este interesata sa-i dubleze clauza de reziliere jucatorului Nuno Gomes, una dintre revelatiile echipei nationale a Portugaliei la recentul turneu final al EURO 2000, informeaza cotidianul sportiv portughez "Record". In acest moment, clauza de reziliere a jucatorului se ridica la 14 milioane de dolari, iar presedintele gruparii, Joao Vale e Azevedo, doreste dublarea acestei sume. Pe adresa formatiei din Lisabona au venit mai multe oferte ce vizeaza achizitionarea atacantului lusitan, cea mai interesanta sosind din partea gruparii engleze Aston Villa.(D.N.) Arsene Wenger il viseaza pe Zidane Arsene Wenger, tehnicianul francez al echipei engleze Arsenal Londra, a recunoscut ca si-ar dori foarte mult sa-l aiba pe Zinedine Zidane in echipa care o antreneaza, dar considera ca fotbalistul costa foarte mult. Wenger crede ca Zinedine Zidane valoreaza in acest moment mai mult de 60 de milioane de dolari. "Cei doi jucatori care au impresionat la acest turneu final au fost Zidane si Figo. Daca ei ar evolua in Premier League ar fi minunat", a incheiat antrenorul lui Arsenal Londra. (D.N.) Toldo, ofertat de FC Barcelona Francesco Toldo, titularul postului de portar al "squadrei azzura", se afla in vizorul echipei FC Barcelona. Oficialii catalani au propus la schimb Fiorentinei pe Vitor Baia si Boudjwein Zenden, varianta agreata de presedintele Vitorio Cecchi Gori, dar care mai are nevoie de acceptul tehnicianului Fatih Terim. Toldo a mai primit oferte din partea formatiilor engleze Arsenal si Manchester United, dar italianul a declarat ca nu este incintat de posibilitatea de a evolua in Premier League.(D.N.) Acord pentru Eisnaider Celta Vigo a ajuns la un acord cu Juventus Torino pentru a obtine serviciile atacantului Juan Eduardo Esnaider. Horacio Gomez, presedintele clubului din Vigo, a confirmat ca s-a perfectat o intelegere, spaniolii urmind sa vireze in contul piemontezilor 770 de milioane de pesetas (4,4 mil. dolari), suma inferioara fata de anul trecut cind Celta l-a dorit pe atacantul hispano-argentinian. (D.N.) Günter Benkö a arbitrat doua meciuri si jumatate Periodicul britanic "Sunday Mirror" a publicat in numarul sau de ieri o statistica legata de prestatiile arbitrilor la EURO 2000. Cele mai multe prezente pe terenurile din Belgia si Olanda le au germanul Markus Merk si italianul Pierluigi Collina, cite trei, urmati de Günter Benkö, cu 2,5 meciuri arbitrate. Fluierasul austriac l-a inlocuit pe danezul Kim Milton Nielsen in partida Turcia - Belgia, asa ca el a fost creditat cu jumatate de meci. Arbitrul Pierluigi Collina conduce la penalty-uri acordate, trei, urmat de Markus Merk, care a aratat punctul cu var doar de doua ori. La capitolul severitate (sau meciuri "incinse") primul apare germanul Merk, arbitru care a dictat 171 de faulturi, fata de 139 - Collina, 92 - Graham Poll, 76 - Gilles Veissiere si 88 - Günter Benkö. Tot Merk s-a aratat cel mai generos cu cartonasele, acordind 17 galbene si doua rosii, urmat, din nou, de Collina, cu 13 avertismente si o eliminare. EURO 2000 a crescut pretul fotbalistilor Specialistii englezi au estimat noile preturi la jucatori dupa incheierea EURO 2000. Conform periodicului englez "Sunday Mirror", piata jucatorilor va cunoaste mutari multe si spectaculoase. Daca francezul Trezeguet a semnat deja pentru Juventus, care va plati celor de la AC Monaco 15 milioane de lire sterline (aproximativ 23 de milioane de dolari), englezii anunta ca acelasi club italian este dispus sa plateasca 14 milioane de lire pentru francezul Vieira, iar Lazio Roma - 15 milioane pentru olandezul Overmars. Conform aceleiasi surse, Alex Ferguson ar plati celor de la AS Roma 15 milioane de lire sterline pentru atacantul italian Francesco Totti sau pentru francezul Sylvain Wiltord. Benfica a anuntat ca este dispusa sa-l cedeze pe Nuno Gomes in schimbul a 12 milioane de lire, aceeasi suma asteptind si Lazio pentru cehul Nedved. Resiteanul a infierbintat imaginatia italienilor Internazionale propune un schimb Chivu-Mutu Fotbalistul roman Cristian Chivu are mari sanse sa fie transferat la Internazionale Milano. In urma evolutiilor sale la turneul final al Campionatului European, Chivu a stirnit interesul clubului italian, care a si demarat discutiile cu Ajax Amsterdam, actuala echipa a romanului. Italienii - care au un surplus de atacanti in lot si incearca sa-i gaseasca o alta echipa lui Adi Mutu - au propus clubului olandez un schimb intre Chivu si Mutu. Acesta din urma ar urma sa fie imprumutat sau vindut la Ajax in anumite conditii. Conform cotidianului italian "La Gazzetta dello Sport", tratativele dintre cele doua cluburi sint in plina desfasurare. "Inter nu vrea sa-l scape pe Chivu si a inceput tratativele cu clubul olandez. Deoarece nici cedarea lui Mutu nu este considerata o idee buna, solutia propusa de partea italiana ar fi urmatoarea: cele doua cluburi devin coproprietare ale lui Mutu (de care se intereseaza insistent si Glasgow Rangers), iar olandezii ar urma sa cedeze Interului dreptul la prima optiune asupra transferului lui Chivu, care ar urma sa se realizeze in sezonul viitor". Ziarul italian apreciaza ca aceasta operatiune are mari sanse de succes, mai ales ca fundasul formatiei olandeze intruneste toate atuurile pentru a juca intr-un campionat mai puternic. Chivu viseaza sa ajunga la Juventus Desi are doar 19 ani, Chivu se gindeste deja la un transfer in "Il Calcio", dar visul sau este de a ajunge la Juventus. "Trebuie sa tinem cont si de o alta particularitate foarte importanta: Romania s-a inscris acum pe orbita Uniunii Europene si in curind s-ar putea sa obtina pentru cetatenii sai statutul de comunitari", specifica "La Gazzetta", facind aluzie la faptul ca, in aceasta situatie, jucatorii romani ar avea dreptul sa joace in campionatele din Occident fara sa mai suporte restrictiile pentru extracomunitari. In sezonul precedent, Mutu a jucat foarte putin la Inter si din cauza ca, fiind unul dintre cei sapte fotbalisti extracomunitari din lotul milanezilor, a concurat la cele trei posturi permise "strainilor" cu Ronaldo, Zamorano, Recoba, Jugovici, Cordoba si Simici. LEGENDE Presa spaniola n-a uitat noaptea de 7 mai 1986 Toldo e junior pe linga Duckadam S-au emis diverse pareri despre rolul portarului la executarea loviturilor de la 11 metri. Cei mai multi sustin cu tarie ca penalty-urile se rateaza, insa altii considera ca aparatorii buturilor au un rol extrem de important in pararea loviturilor de pedeapsa. Cotidianul "El Mundo" noteaza ca Francesco Toldo n-a realizat recordul absolut in meciul cu Olanda. "Cine este specialistul in apararea penalty-urilor? Cum cine? Helmuth Duckadam", scrie Tomas Roncero in cotidianul amintit. Patru lovituri de la 11 metri aparate consecutiv inseamna un record unic in fotbalul mondial. "Ceea ce a facut Duckadam pe data de 7 mai 1986, pe stadionul «Sanchez Pizjuan», a intrat in istoria fotbalului si a demonstrat ca imposibilul este, totusi, de atins. Intr-o finala de Cupa Campionilor in care Steaua Bucuresti a cucerit singurul trofeu pentru Romania, Duckadam s-a transformat intr-o caracatita cu 30 de tentacule, devenind un fel de Zid al Berlinului", scrie "El Mundo". Urmeaza o istorie a portarului Helmuth Duckadam, in care se aminteste ca s-a nascut in Semlac, o comuna locuita de numerosi germani. "Duckadam a avut un vis inaintea finalei. «Intotdeauna mi-am imaginat ca voi cistiga Cupa, dar nu ca eu voi fi in centrul atentiei. Cu o seara inainte am visat ca voi cuceri acest trofeu» Asa a si fost", se spune in materialul respectiv. Alexanco, Pedraza, Pichi Alonso si Marcos si-au dat seama de agilitatea portarului roman. "Duckadam era un nimeni inaintea acelui meci. De atunci, nimeni n-a uitat numele sau", apreciaza "El Mundo", care mai aminteste faptul ca "portarul romano-german a trebuit sa renunte la activitatea competitionala din cauza unei tromboflebite, o accidentare care putea duce chiar la amputarea bratului drept. S-a lasat de fotbal, dar numele si recordul sau vor ramine vesnic in amintirea tuturor", incheie comentariul Tomas Roncero. Italianul Francesco Toldo a aparat trei lovituri de pedeapsa, dar la doua a avut sansa. Un sut s-a dus in bara, iar unul mult peste poarta. Duckadam are la activ patru penalty-uri consecutiv aparate, record neegalat pina in prezent, chiar daca Toldo a incercat sa se apropie de legendarul personaj al noptii de 7 mai 1986. De la corespondentii nostri speciali in Belgia si Olanda Horia Ghibutiu Laurentiu Ciornei Fostul "decar" francez il ataca pe Zizou Platini: "Ce face Zidane cu mingea putea sa faca Maradona cu o portocala!" Ultimul EUROweekend Inaintea marii finale de la Rotterdam, Belgia si Olanda, gazdele turneului final al Campionatului European de fotbal, si-au petrecut EUROweekend-ul sub semnul revenirii la vechile obiceiuri, intrerupte vreme de o luna de evenimentul major al fotbalului continental. Olandezii si belgienii s-au bulucit in magazine, caci prima zi a lunii iulie marcheaza si debutul eurosoldurilor, adica o perioada in care magazinele isi vind marfa practicind reduceri de pina la 70%, ceea ce face ca rafturile sa se goleasca instantaneu. Din acest motiv, locuitorii acestor meleaguri au renuntat sa umple carucioarele de la supermarketul din colt, cum se intimpla indeobste simbata, si au dat navala la luxoasele magazine din centrul marilor orase, unde preturile, in restul anului, sint "electrice". Acesta a fost si motivul pentru care magazinele care scoteau la vinzare produse avind logo-ul EURO 2000 s-au bucurat de un succes nebun in weekend. Daca pina simbata, "scorurile" mari ale tricourilor, mascotelor si altor accesorii vindute in magazinele respective ii determinau sa cumpere suveniruri cu EURO 2000 doar pe cei mai instariti si patimasi fani ori pe excentricii asiatici dornici sa se imbrace cu tricoul golgeterului Savo Milosevici, in weekend, tot belgianul sau olandezul de rind si-a luat o sapcuta, un trening sau un "Benelucky" de plus, vindute acum, la spartul tirgului, cu jumatate de pret. Jos "Melrose Place"! In acest timp, fermierii valoni, pentru care EURO 2000 a reprezentat doar o costisitoare, lunga si inutila competitie gazduita de tara lor, au purces la o mare manifestatie de protest impotriva mondializarii fortate a Batrinului Continent. Satui de chiftelele si sucurile carbogazoase americane, de serialele din SUA care le-au invadat televizoarele - "Dosarele X", "Melrose Place", "Dadaca" -, de filmele de lungmetraj de peste Ocean in voga acum pe marile ecrane europene - "Patriot", "Mission imposible: 2" sau "Gladiator" -, taranii belgieni, asemenea celor francezi, si-au dat friu liber indignarii impotriva modului de viata american impus cu de-a sila in Europa. Geel azuriu In Belgia, doar cartierul general al "squadrei azzurra" de la Geel, micuta localitate care i-a gazduit pe peninsulari vreme de aproape o luna, mai amintea de faptul ca in aceasta tara s-a organizat un turneu final al unui Campionat European de fotbal, caci ziarele locale, dupa eliminarea "dracilor rosii", dar mai ales a "portocaliilor", si-au imputinat suplimentele dedicate Europenelor, facind loc turneului de la Wimbledon, Marii Bucle cicliste din Hexagon sau cursei de Formula 1 de la Magny-Cours. Fideli echipei lor favorite, mii de italieni au venit, cu mic, cu mare, uneori chiar de la o distanta de peste 500 de kilometri, sa urmareasca ultimul antrenament al elevilor lui Dino Zoff. Uluit de afluenta "azurie", un locuitor din Geel marturisea simbata dimineata ca nici cind formatia locala Verbroedering evolua in prima divizie belgiana si primea vizita faimoasei Anderlecht nu puteau fi zariti atitia fani la un loc. Cei mai multi suporteri s-au asezat la cozi lungi ca o zi de post pentru a-si procura un bilet la mult-asteptata finala de la Rotterdam. Norocosii au apucat sa asiste si la ultima sedinta de pregatire a italienilor, un antrenament lejer - parca urmaream unul condus de Ienei la Wolvertem! -, urmat de o miuta. Pe stadionul "De Leunen", Dino Zoff si-a impartit elevii in doua echipe, prima compusa din Negro, Cannavaro, Nesta, Zambrotta, Di Biagio, Ambrosini, Pessotto, Delvecchio, Del Piero, cealalta - din Ferrara, Maldini, Iuliano, Di Livio, Albertini, Fiore, Montella, Totti, Inzaghi, fara sa dea insa vreun indiciu asupra formulei pe care urma sa o alinieze pe stadionul "Feijenoord". "Le Roi" e nepoliticos In acest timp, la Rotterdam, Michel "Le Roi" Platini, unul dintre cei mai mari fotbalisti francezi ai tuturor timpurilor, facea o declaratie surprinzatoare, menita sa tempereze elanul celor care il idolatrizeaza pe Zinedine Zidane. Purtatorul tricoului cu numarul 10 pe timpul Europenelor din 1984, cind Platini a cucerit aproape de unul singur titlul continental, s-a referit in termenii urmatori la actualul "decar" al echipei lui Roger Lemerre: "Zizou e mult mai puternic si mai altruist decit in 1998. La acest Campionat European, a fost autorul unor faze extraordinare, e adevarat, dar ceea ce face Zinedine Zidane cu mingea putea sa faca Diego Maradona cu o portocala!". "Monologurile vaginului" La Paris, simbata seara, numai decizia primariei de a inchide in ziua finalei circulatia pe Champs Elysees, asa cum si-a anuntat edilul-sef Jean Tiberi concitadinii prin intermediul unor panouri instalate la aproape fiecare intersectie, amintea ca urma sa se desfasoare finala Campionatului European de la Rotterdam, la care avea sa participe si reprezentativa "cocosului galic". Parizienii isi vedeau linistiti de ale lor. Se asezau in siruri indiene la casele de bilete de la "Theatre Fontaine" pentru a vedea spectacolul, in voga la Paris, "Les Monologues du vagin" ("Monologurile vaginului"), o reprezentatie de zile mari a actritei Fanny Cotenncon. Sau umpleau pina la refuz cluburile din zona Bastiliei, pe care le paraseau pe sapte carari sau erau evacuati energic, la doua noaptea - e ora la care in Paris mai ramin deschise doar cabaretele - de vigilentii zdrahoni de culoare numiti aici "videurs" pentru ca golesc circiumile de chefliii dornici sa mai dea pe git un paharel si dupa ora inchiderii. Politia belgiana recunoaste ca nu toti englezii arestati erau huligani Un mare scandal este pe cale sa izbucneasca, dupa ce politia belgiana a recunoscut oficial ca, in timpul desfasurarii EURO 2000, multi dintre suporterii catalogati drept "huligani" au fost arestati doar pentru ca aveau cetatenie britanica. Asociatia Suporterilor de Fotbal din Anglia (FSA) a aflat ca, din cei aproximativ 1000 de fani arestati in Bruxelles si Charleroi, numai 25 pot fi acuzati de distrugeri sau alte fapte care intra sub incidenta Codului Penal. FSA a inceput deja o ampla actiune de reabilitare a celor nevinovati. Cathy Long, o reprezentanta a conducerii FSA, a declarat: "Sute de suporteri au fost arestati doar pentru ca erau englezi si se aflau intr-un loc nepotrivit, la un moment nepotrivit. Politia belgiana are puterea sa efectueze arestari administrative, cu scopul de a verifica identitatea persoanelor. Dar politistii au recunoscut ca au abuzat de aceasta putere, ca multi dintre cei arestati nu comisesera nici un delict. Insa acest comportament a adus mari prejudicii oamenilor, carora le e frica de faptul ca nu vor mai avea dreptul sa calatoreasca prin lume, ca nu vor mai avea acces pe stadioane si chiar ca si-ar putea pierde slujbele". Kevin Miles, purtatorul de cuvint al FSA pentru EURO 2000, a adaugat: "Inalti oficiali ai politiei belgiene au recunoscut ca stiau ca s-au operat sute de arestari printre suporterii englezi fara ca acestia sa fi facut nimic. Citiva politisti ne-au spus chiar ca erau extrem de ingrijorati si suparati de faptul ca li se ordonase sa aresteze suporteri doar pentru ca erau englezi. Cind aflau ca intr-un bar se aflau si citiva huligani cunoscuti, politistii belgieni aruncau inauntru grenade cu gaze lacrimogene si ii arestau pe toti cei care ieseau de acolo. Nu s-a facut nici o distinctie intre huligani si fanii adevarati. Aici e vorba de un adevarat rasism. N-au facut nimic pentru a-i identifica si izola pe adevaratii huligani". Campania demarata de FSA va incerca sa obtina, pe linga reabilitarea celor nevinovati, si compensari materiale pentru cei deportati din Belgia fara sa fi comis delicte. Echipa-satelit a Palmei de Mallorca, din in a treia liga spaniola, a biruit in fata plaiesilor lui Stefan Penibil, cu "P" de la Pinalti S-a mai demonstrat inca o data care este nivelul fotbalului romanesc la nivel de club. O intrecere interna dominata de jocuri de culise nu putea sa dea o reprezentanta in Cupa Intertoto care sa lupte de la egal la egal cu echipele din Vest. Insa cind joci cu o formatie din Segunda B (a treia liga spaniola) si pierzi, nu mai este nimic de spus. Mallorca a evoluat, simbata seara, impotriva Ceahlaului cu echipa-satelit a clubului, ceea ce n-a impiedicat-o sa se impuna cu 2-1 (2-1). "Victoria spaniolilor a fost una meritata la capatul unui joc extrem de disputat. Mallorca a tras trei suturi in bara in cele 90 de minute. Ceahlaul a dominat marea majoritate a timpului, insa atacurile s-au dovedit stereotipe. Superiori din punct de vedere tehnic, romanii au fost surprinsi de excelentele calitati tactice prezentate pe gazon de formatia spaniola", noteaza in numarul de ieri cotidianul "Marca". Real Palma de Mallorca a trecut in minutul 84 pe linga un 3-1 incredibil, atunci cind Novo a ratat dintr-o pozitie excelenta. Ibericii au jucat foarte bine pe finalurile de repriza, atunci cind si-au sufocat, practic, adversarii romani. Singurul remarcat al formatiei pregatite de Toader Stet a fost portarul Sorin Lefter, care si-a salvat de mai multe ori echipa din situatii limita. De la nemteni au lipsit Atomulesei (accidentat) si Nohai (invoit pentru a-si sustine bacalaureatul). Returul se va disputa simbata viitoare la Piatra Neamt, Real Palma de Mallorca urmind sa se prezinte tot cu echipa-satelit. Numai in cazul ca va depasi aceasta faza a Cupei Intertoto vor fi introdusi in competitie jucatorii titulari ai formatiei din Primera Division. Gruparea din Baleare a jucat ultima finala din istorie a Cupei Cupelor, iar la aceasta echipa a evoluat si Costel Gilca, iar Radu Niculescu a fost aproape de un transfer la aceasta formatie. DANIEL NAZARE Rezultatele Cupei UEFA - Intertoto Simbata s-au jucat alte 11 partide din turul al doilea, mansa intii, al Cupei UEFA Intertoto. Partidele retur se vor desfasura simbata viitoare. Iata rezultatele: Nistru Otaci (Moldova) - SV Salzburg (Austria) 2-6 Zenit St. Petersburg (Rusia) - NK Primorje (Slovenia) 3-0 Nea Salamina Famagusta (Cipru) - Austria Viena (Austria) 1-0 Stabaek (Norvegia) - Auxerre (Franta) 0-2 LASK Linz (Austria) - Marila Pribram (Cehia) 1-1 Blsany (Cehia) Dnepr -Transmash Mogilev (Belarus) 6-2 Neuchatel Xamax (Elvetia) - VfB Stuttgart (Germania) 1-6 Zaglebie Lubin (Polonia) - Slaven Belupo (Croatia) 1-1 Tatabanya (Ungaria) - Cibalia Vinkovci (Croatia) 3-2 Pelister (Macedonia) - Frölunda (Suedia) 3-2 Perugia (Italia) - Standard Liege (Belgia) 1-2 Selymes bate in Intertoto Tibor Selymes a evoluat in toate cele 90 de minute ale partidei cistigate cu 2-1 (1-0) de echipa sa, Standard Liege, pe terenul formatiei italiene Perugia, in prima mansa a turului doi din Cupa UEFA-Intertoto. Belgienii s-au impus destul de clar, chiar daca au aliniat o formatie in care s-au regasit multi "rezervisti". Italienii au folosit o formula apropiata de unsprezecele "stas". (T.U.) Netoiu si Copos au pus de-o mica intelegere Frasineanu a jucat pentru Rapid Dupa citeva zile in care s-au tinut batosi, amenintind cu represalii si pozind in oameni intransigenti, cu principii, conducatorii Universitatii Craiova si-au dat pina la urma acordul ca mijlocasul Cornel Frasineanu sa se pregateasca impreuna cu jucatorii Rapidului. Desi este inca legitimat la gruparea olteana, fotbalistul este acum in cantonamentul giulestenilor, iar un transfer al acestuia la vicecampioni pare inevitabil. Simbata, Frasineanu a jucat deja in echipa pregatita de Grigore Sichitiu si a inscris ultimul gol al Rapidului la meciul amical cistigat cu 3-2 in fata formatiei Sfintu-Gheorghe. De remarcat ca la Craiova parerile nu sint deloc convergente in privinta cedarii lui Frasineanu. In timp ce conducatorii clubului spun ca trateaza transferul jucatorului cu Rapid, antrenorul Florin Marin sustine ca Frasineanu va fi suspendat. Aceeasi atitudine se poate constata si cind vine vorba de Robert Vancea, fotbalist trimis de diriguitorii Universitatii in cantonamentul echipei si respins cu obstinatie de antrenor. Desi au cerut, in prima faza, suma de un milion de dolari pentru transferul lui Frasineanu, craiovenii au mai renuntat la pretentii. Surse din interiorul clubului ne-au informat ca, in acest moment, Craiova cere Rapidului, pentru Frasineanu, aproximativ 300.000 de dolari si unul sau doi fotbalisti la schimb (cei vizati fiind Crivac si Schumacher). MARIO MORCOV Intre doua emisiuni de televiziune, Dinu mai cistiga cite un meci La finalul stagiului televizat de pregatire organizat la Brasov, Dinamo s-a oprit la Cimpina, pentru un meci de verificare cu echipa din localitate. Partida, desfasurata vineri, a confirmat forma buna in care se afla campionii, "alb-rosii" cistigind cu 7-0. Dupa confruntarea cu Poiana Cimpina, urmeaza o perioada mai dificila pentru fotbalistii antrenati de Cornel Dinu, ei urmind sa plece miine intr-un cantonament in Franta. In Hexagon, "ciinii rosii" vor da piept cu echipe mult mai puternice, dupa urmatorul program: cu St. Etienne in 7 iulie, cu Bastia in 8 iulie, cu Lausanne in 11 iulie si cu o selectionata a regiunii Savoia in 13 iulie. FCM Bacau a plecat in Ungaria Formatia din urbea lui Bacovia a plecat ieri dimineata catre Ungaria, unde va efectua un stagiu de pregatire in perioada 3-14 iulie. Delegatia moldovenilor a innoptat aseara la Baile Felix, iar in cursul zilei de astazi va ajunge la Gyor, unde va fi si locul de cantonament pe perioada turneului. In lotul pregatit de Gheorghe Poenaru a reaparut Vasile Ardeleanu, caruia conducerea i-a dat o noua sansa de a deveni titular, si Florin Petcu, aflat in probe cu Dinamo in urma cu o saptamina. Golgeterul bacauan a renuntat de buna voie la echipa campioana, dupa ce antrenorul Cornel Dinu l-a utilizat pe postul de mijlocas dreapta, post pe care Florin Petcu n-a fost folosit in cariera sa. Moldovenii vor sustine patru partide de verificare cu Vasas Budapesta, Sopran, Raba Eto Gyor si Slovan Bratislava. (D.N.) Irina Spirlea e singura care mai tine blazonul sus la Wimbledon Asa cum era de asteptat, Catalina Cristea si Ruxandra Dragomir nu au reusit sa treaca in turul trei al competitiei de dublu de la Wimbledon. Cele doua jucatoare romance au fost invinse de perechea Lisa Raymond (SUA) / Rennae Stubbs (Australia), cap de serie numarul 1, cu scorul de 6-3, 6-3. La infringerea suferita a contribuit si nerefacerea totala a Ruxandrei Dragomir dupa accidentarea de acum doua saptamini. Astfel, in cea de-a doua saptamina a celui mai popular turneu pe iarba din lume, tara noastra mai este reprezentata - in afara juniorilor Adrian Cruciat si Ioana Gaspar, care intra azi in competitie -, doar de Irina Spirlea, in intrecerea feminina de dublu, unde o are partenera pe olandeza Caroline Vis. Ele vor juca miine in optimi contra perechii invingatoare din disputa Venus Williams / Serena Williams - Surina De Beer / Nana Miyagi. Aceasta partida a fost intrerupta simbata seara la scorul de 6-2, 3-2 in favoarea surorilor Williams, care se vor califica probabil astazi in turul urmator. De remarcat ca veterana Martina Navratilova si partenera ei Mariaan de Swardt s-au calificat in optimi dupa ce au invins cu 4-6, 6-3, 7-5 pe favoritele numarul 13, Kimberly Po (SUA) si Anne-Galle Sidot (Franta). Bjorn Borg a sarutat gazonul pe care n-a mai calcat de 19 ani Simbata dupa-amiaza a avut loc, pe Terenul Central de la Wimbledon, Parada Campionilor. Niciodata in istoria celebrei competitii pe iarba nu s-au adunat la aceasta manifestare atitea vedete ale sportului alb. Au fost prezenti multi campioni, de la Sidney Wood, care a cistigat intrecerea feminina in 1931, pina la invingatorii de anul trecut. Ceremonia a fost prezentata de comentatorul postului BBC, John Barrett, el insusi fost participant in calitate de jucator la Wimbledon, competitie care a fost transmisa pentru prima oara pe un post de televiziune in 1937. Festivitatea a fost onorata de prezenta Ducesei de Gloucester, presedintele de onoare al "Lawn Tennis Association", care le-a inminat fostilor campioni cite un trofeu confectionat din cristal de Waterford. Momentul cel mai emotionant s-a petrecut la intrarea in arena a suedezului Bjorn Borg. Acesta s-a ridicat din loja cind si-a auzit numele, a coborit pe teren si s-a asezat in genunchi, sarutind gazonul. Borg, detinatorul a cinci titluri consecutive la Wimbledon, intre 1976 si 1980, nu mai calcase pe Terenul Central din 1981, cind a pierdut o finala dramatica in fata americanului John McEnroe. Publicul prezent in tribunele devenite neincapatoare a izbucnit in urale si ovatii cind McEnroe a intrat din nou pe gazon, multi fiind aceia care n-au uitat finala din 1981. Miscat de primirea care i s-a facut, McEnroe a replicat cu umor spectatorilor: "Nu sinteti seriosi". Kuerten pleaca acasa Intrecerile de simplu au programate astazi meciurile din optimile de finala, faza in care au reusit sa ajunga doar 13 capi de serie (6 la masculin si 7 la feminin). In "sferturi" urmeaza sa ramina cel mult 10 favoriti, 5 de-o parte si 5 de alta, deoarece in trei partide din "optimi" vor cadea sigur tot atitia capi de serie. Simbata, singura surpriza a fost eliminarea brazilianului Gustavo Kuerten, invingatorul de anul acesta de la Roland Garros. "Guga", cum este el alintat de suporteri, a cedat in fata cvasi-necunoscutului jucator german Alexander Popp (23 de ani) cu scorul de 6-7 (6), 2-6, 1-6, spulberind astfel iluziile fanilor, care se asteptau ca el sa realizeze dubla "Roland Garros - Wimbledon". Cele doua vestite turnee de Grand Slam nu au mai fost cistigate in acelasi an de un singur jucator din 1980, cind reusita a apartinut legendarului Bjorn Borg. Sampras a invins durerea Cel mai impresionat meci a fost totusi cel in care a evoluat principalul favorit, americanul Pete Sampras. Deranjat vizibil de tendinita de la piciorul sting, Sampras parea ca va pierde meciul contra compatriotului sau Justin Gimelstob, mai ales dupa ce a cedat acestuia primul set, cu 2-6. "A fost cel mai prost set pe care l-am jucat vreodata la Wimbledon", a spus Sampras dupa meci. Facind eforturi aproape supraomenesti, detinatorul a 6 titluri pe iarba londoneza a revenit spectaculos si s-a impus in cele din urma cu scorul de 2-6, 6-4, 6-2, 6-2. "Am invatat de-a lungul anilor cum sa joc sub presiunea unei dureri fizice majore. Trebuie doar sa faci un tirg cu ea (n.r. - cu durerea). Am fost inspirat in acest meci de evolutia lui Kobe Bryant in finala NBA. Cind este vorba de Wimbledon, totul devine altfel pentru mine", a marturisit Sampras. Dupa ce a pierdut primul set, el s-a uitat spre loja regala, in care se aflau Bjorn Borg si Rod Lever, doi monstri sacri ai tenisului. "Am fost atit de mindru ca au venit sa ma vada jucind. Ei sint idolii mei. La unul din punctele pierdute in primul set am vrut chiar sa-mi arunc racheta spre ei, sa joace pentru mine", a incheiat Sampras, care pina la ora disputarii partidei nu mai pusese mina pe racheta de tenis. El a urmat un tratament special de recuperare, punindu-si gheata pe piciorul cu probleme la fiecare doua ore, timp de doua zile. Cel mai lung meci al turului trei s-a disputat intre australianul Mark Philippoussis, al 10-lea favorit, si olandezul Sjeng Schalken. Partida, care a durat cinci ore si un minut s-a incheiat cu victoria lui Philippoussis, cu scorul de 4-6, 6-3, 6-7 (7), 7-6 (4), 20-18. Australianul a servit 44 de asi, cifra record intr-un meci la Wimbledon, si il va intilni in optimi pe singurul britanic ramas in cursa, Tim Henman, care l-a invins fara probleme pe marocanul Hicham Arazi, cu 6-3, 6-3, 6-3, in exact 100 de minute de joc. RAZVAN JELESNEAC Sapte medalii de aur pentru Romania la Balcaniada Atletii romani au cucerit, simbata, in prima zi a Balcaniadei care se desfasoara in orasul elen Kavala, sapte medalii de aur, Romania ocupind astfel primul loc in clasamentul pe medalii de aur. Sportivii romani care au reusit aceasta performanta sint Cristina Sechita (aruncarea ciocanului - 62,02 m), Cristina Casandra (5.000 m - 15:55.87 min), Evelina Lisenco (100 m - 11.56 s), Otilia Ruicu (400 m - 52.26 s), Oana Musuianu (saritura in inaltime - 1,94 m), Ovidiu Tat (10.000 m - 29:24.00 min) si Gheorghe Guset (aruncarea greutatii - 19,97 m). Sportivul Tiberiu Agoston a ocupat locul al treilea la saritura cu prajina, realizind o performanta de 5,35 m si egalind, astfel, recordul Romaniei la aceasta proba. Alti dopati in Turul Frantei Trei ciclisti au fost suspendati din Turul Frantei din cauza procentului de hematocrit superior limitei maxime admise. Rutierii Rossano Brasi (Italia), Serghei Ivanov (Rusia) si Andrej Hauptman (Slovenia) au fost declarati "inapti", dupa ce au fost supusi unui control sanguin in urma caruia le-au fost depistate procente de hematocrit superioare limitei maxime admise, informeaza Mediafax. Cei trei ciclisti au fost scosi din circuit, pentru o perioada de minimum doua saptamini. Rutierii nu sint componenti ai aceleiasi echipe. Brasi concureaza pentru gruparea italiana Polti, Ivanov, campion al Rusiei, este component al echipei olandeze Fram Frites, iar Hautpman face parte din gruparea italiana Vini Caldirola. Responsabilii gruparii Polti au declarat ca Brasi a fost imediat suspendat de conducerea echipei, care asteapta "explicatii". Englezul David Millar (component al echipei Cofidis) a cistigat, simbata, prima etapa a Turului ciclist al Frantei, disputata contracronometru, pe distanta de 16,5 km, in jurul localitatii Futuroscope. 