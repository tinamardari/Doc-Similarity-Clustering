 Walter Matthau a plecat dintre noi Unul dintre cei mai indragiti actori de comedie ai Americii, Walter Matthau, a incetat din viata simbata, in urma unui stop cardiac, la virsta de 79 de ani. Pe numele sau adevarat Walter Matuschanskavasky, el s-a nascut la 1 octombrie 1920, intr-o familie de evrei rusi saraci, si se autointitula un Gary Grant ucrainean. In copilarie a vindut bauturi racoritoare intr-un teatru si asa a obtinut primele roluri. A debutat cu un rol negativ in filmul "The Kentuckian", alaturi de Burt Lancaster. A obtinut un premiu Oscar, in 1966, pentru cel mai bun rol secundar in productia "The Fortune Cookie". Marile succese i le-a adus duetul de pe ecran cu prietenul sau Jack Lemmon: "The Old Couple"(1968), "The Front Page"(1974), "Buddy, Buddy" (1981), "Grumpy Old Man" (1993) - alaturi de Ann Margret, "The Old Couple II" (1998) - cu Sophia Loren. (O. M.) La 62 de ani, Robert Redford se-nsoara din nou Dupa ce in 1985 a divortat de prima lui nevasta, Lola, actorul Robert Redford (62 de ani) a devenit, cu timpul, unul dintre cei mai incapatinati barbati necasatoriti de la Hollywood. Insa, acum citeva zile, el a cerut-o de nevasta pe prietena sa, Sibylle Szaggars (42 de ani), care picteaza cu talent. Din prima casatorie, vedeta are trei copii: Shauna (39 de ani), Jamie (38 de ani) si Amy (27 de ani). Redford a luat decizia de a se insura numai dupa ce a obtinut acordul lor. Indragostitii vor spune "da" la Paris, in luna decembrie a.c. Robert si-a cunoscut viitoarea sotie datorita pasiunii sale pentru tablouri. O pictura facuta de aceasta se vinde in medie cu 16.000 de dolari. Sibylle intelege pasiunea iubitului ei si nu se supara cind el calareste de unul singur, ore intregi, la ferma lui din California. LIVIU SERBANESCU Tina Turner si-a anuntat, din nou, retragerea Dupa 40 de ani de cariera, interpreta rock Tina Turner si-a anuntat, la Zürich, retragerea din viata artistica. Nu este pentru prima oara cind declara ca intentioneaza sa nu mai cinte, asa ca fanii ei nu mai stiu ce sa creada. Tina si-a facut debutul ca interpreta, in anii '60, alaturi de sotul ei, Ike. Numai ca duetul nu s-a bucurat de prea mare succes, iar Ike nu era nicidecum un sot potrivit pentru Tina, asa ca cei doi s-au despartit si in viata, si pe scena, dupa citiva ani. In 1975, Tina Turner a cunoscut celebritatea. De atunci, nimeni si nimic nu i-a mai stat in cale, pe plan muzical, fiind si acum una dintre cele mai bune interprete rock din lume. Ultimul concert al solistei (cel de adio!?) este anuntat pentru luna noiembrie si va avea loc la San Francisco. SIMONA ECOVOIU Candidatele la aderare forteaza usa Uniunii Europene cu "cheia franceza" Statele candidate la accederea in UE, mai ales cele care se apropie cel mai mult de standardele de integrare, devin din ce in ce mai nerabdatoare si fac presiuni asupra oficialilor de la Bruxelles, in speranta ca vor obtine promisiuni clare si o data precisa de aderare. Aceasta reactie a fost stirnita de ezitarile din ultima vreme a Uniunii Europene, care se teme ca nu va termina in timp util reforma institutionala care sa permita primirea de noi membri si, chiar si asa, ca nu va face fata primirii unui numar prea mare de state. Nici nu a preluat bine Franta presedintia rotativa a Uniunii Europene, pe 1 iulie, ca negociatorii sefi din Cehia, Estonia, Ungaria, Slovenia, Polonia si Cipru au si asaltat-o cu cereri ca, in timpul celor sase luni, cit se va afla la conducerea UE, sa intocmeasca pina la sfirsitul anului planul de aderare, astfel incit "negocierile sa intre intr-o noua faza calitativa", dupa cum a explicat negociatorul-sef polonez, Jan Kulakowski. Intr-o declaratie care urmeaza sa fie remisa guvernului francez, cei sase negociatori sefi au facut clar faptul ca, in ceea ce ii priveste, se asteapta ca negocierile de aderare ale tarilor lor sa fie incheiate pina la sfirsitul anului 2001, iar summit-ul UE din decembrie, de la Nisa, sa confirme acest lucru. Cele sase tari au fost incurajate de spusele presedintelui Jacques Chirac, care a cerut recent ca Franta si Germania sa favorizeze integrarea unui "nucleu" de state care sa nu fie incetinite in procesul de aderare de tarile cu rezultate slabe. Balticii pun bete in roate Romaniei si Bulgariei La corul celor care vor ca, in cadrul summit-ului din decembrie de la Nisa, sa fie data publicitatii o agenda de extindere spre est s-a alaturat si vocea premierului lituanian Andrius Kubilius, care a oferit ca solutie Uniunii Europene adoptarea unei abordari de anvergura, prin primirea, in bloc, a zece noi membri, adica mai putin Romania si Bulgaria. Kubilius a explicat: "Asa-numitul model de extindere de tip "big bang" poate fi mai eficient decit luarea de decizii cu fiecare candidat in parte pe o perioada lunga de timp ... Am fi in favoarea aderarii a zece state candidate, la care s-ar alatura mai tirziu Romania si Bulgaria". Bucurestiul si Sofia, mina-n mina spre UE Romania si Bulgaria au decis sa isi intensifice colaborarea in cadrul procesului de integrare, dupa cum rezulta dintr-o declaratie comuna adoptata de delegatiile parlamentare ale celor doua tari, care s-au intilnit la Ruse. Discutiile de la Ruse s-au axat pe schimbul de opinii privind activitatea celor doua comisii, implicarea lor in negocierile cu UE, controlul exercitat de comisii asupra acestor negocieri si, in special, asupra procesului de armonizare a legislatiei nationale cu cea comunitara. Negociatorul-zsef al Romaniei pentru UE, Aurel Ciobanu-Dordea, a spus ca, pentru o mai buna colaborare, a solicitat Comisiei Parlamentului Romaniei pentru Integrare Europeana sa lucreze si pe timpul vacantei parlamentare. Vicepresedintele comisiei bulgare, Vassili Gostev, a spus ca, desi Bulgaria are legislatia armonizata in proportie de 66 la suta, fapt apreciat de UE, cel mai important lucru este aplicarea legilor, ceea ce presupune o schimbare a mentalitatilor. ISABELLA ALEXANDRESCU Romania nu vrea relatii cu Taiwanul Ministerul Afacerilor Externe a tinut sa dezminta vehement o stire difuzata de agentii internationale de presa, potrivit careia "o tara din sud-estul Europei negociaza in secret stabilirea de relatii diplomatice cu Taiwanul". Aceasta informatie speculeaza ca exista trei state est-europene "care arata un interes deosebit pentru Taiwan", printre care si Romania. "Romania recunoaste existenta unei singure Chine, Republica Populara Chineza, si considera ca administratia de la Beijing este singurul guvern legitim al intregii tari", a afirmat purtatorul de cuvint al MAE, afirmind ca Romania nu intentioneaza sa stabileasca relatii oficiale cu Taiwanul, iar institutiile de stat romanesti nu intretin contacte si nu se angajeaza in nici un fel de convorbiri cu autoritatile de la Taipei. (I.A.) Homosexualii au invadat strazile in capitalele batrinului continent Europa la pielea goala Mii de homosexuali, si lesbiene si bisexuali veniti din Italia, Europa si mai ales din Statele Unite, au invadat simbata strazile Romei pentru a asista, in cursul serii, la deschiderea celebrei parade internationale Gay Pride (n.n. - mindria de a fi homosexual), editia 2000, constind intr-o saptamina de petreceri si manifestari in memoria primelor campanii pentru recunoasterea drepturilor homosexualilor, relateaza AFP. Cunoscuta actrita italianca Maria Grazia Cucinotta a dat startul oficial al manifestarilor dupa ce a taiat panglica in culorile curcubeului, simbol al miscarii pentru drepturile homosexualilor. Numeroase manifestari vor fi organizate in fiecare zi pina pe 9 iulie, printre care proiectii de film pe tema SIDA, concerte de muzica clasica si rock si reprezentatii de balet in aer liber. Manifestarile Gay Pride vor culmina cu marea parada din 8 iulie, insa organizatorii nu au reusit inca sa obtina aprobarea municipalitatii. Spaniolii au scos miresele la soare Asemeni capitalei italiene, Madridul a fost invadat incepind de simbata seara de peste 50.000 de homosexuali veniti sa sarbatoreasca Gay Pride. Purtind tot felul de travestiuri ciudate - de la costume din piele pentru sado-masochisti si pina la rochii de mireasa, miile de homosexuali si travestiti au avansat pe strazile Madridului pina in celebra piata Puerta del Sol, din centrul capitalei spaniole. Sub un soare necrutator, participantii la parada au marsaluit in incurajarile miilor de curiosi masati de-a lungul traseului. Homosexualii britanici au dat-o pe fuste scotiene Alte citeva zeci de mii de homosexuali si lesbiene au defilat simbata pe strazile Londrei, pornind din zona Hyde Park si indreptindu-se spre centrul orasului. Cortegiul vesel si foarte colorat a fost insufletit o trupa de homosexuali imbracati in kilt-uri scotiene si de o echipa de rugbisti homosexuali. In fruntea manifestantilor, veteranii "Frontului de eliberare a homosexualilor" si ai asociatiei "Violenta!" au rememorat primul eveniment Gay Pride din Marea Britanie, din 1972. Spre seara, inca 100.000 de persoane s-au adunat intr-un parc din nordul Londrei pentru a asista la un concert al cintaretei australience Kylie Minogue. Bulgarii au facut-o lata: s-au tavalit in ciocolata Ziua paradelor a fost completata de doua manifestari diferite, puse sub semnul muzicii tehno si rock, care au avut loc la Viena si in orasul bulgar Plovdiv. Astfel, aproximativ 100.000 de fani au defilat simbata pe strazile capitalei austriece in acordurile muzicii tehno, in cursul celebrei "Love Parade" (n.n. - parada iubirii), pusa sub semnul "pacii, tolerantei si intelegerii intre popoare". Plini de tatuaje si desene fanteziste pe tot corpul, zecile de mii de tineri au parcurs in ritmuri tehno principalele artere ale capitalei austriece in tinute foarte lejere sau chiar inexistente. La Plovdiv, mii de fani ai muzicii rock s-au adunat pentru a participa la traditionala parada a verii, programata sa dureze trei zile. Nonconformiste si lipsite de prejudecati, zeci de cupluri s-au cufundat intr-un cazan plin cu crema de ciocolata pus la dispozitie de organizatori, iar, in lipsa unor dusuri portabile, tinerii s-au lins unul pe altul de ciocolata de pe tot corpul. LIVIA CIMPOERU 10 evrei au fost condamnati la inchisoare pentru spionaj in favoarea Israelului Zece iranieni de origine evreiasca au fost condamnati la pedepse cu inchisoarea de la patru pina la 13 ani si la biciuire, in vreme ce alti trei au fost achitati de catre tribunalul din Shiraz, simbata, in procesul privind afacerea de spionaj in beneficiul Israelului, inceput la 13 aprilie, potrivit unui purtator de cuvint al Tribunalului din Shiraz, citat de AFP. Acest proces, primul de acest fel organizat in Iran, a suscitat controverse aprinse atunci cind opt dintre cei 13 inculpati iranieni de origine evreiasca au facut marturisiri spectaculoase la televiziunea iraniana, in conditiile in care avocatii apararii abia luau cunostinta de dosarul clientilor lor. In acest proces desfasurat cu usile inchise, care a suscitat ingrijorarea comunitatii internationale si a celei evreiesti din Iran, nu a fost pronuntata nici o sentinta de condamnare la moarte. Potrivit textului verdictului, cei zece condamnati faceau parte dintr-o retea de spionaj a Israelului pusa la punct acum 20 de ani la Shiraz si Ispahan, fiind specializati in colectarea de "informatii militare, in special cele legate de sistemul radar aerian din cele doua orase, de industria militara si de otelaria din Ispahan". Intr-un comunicat al Casei Albe, presedintele american, Bill Clinton, s-a declarat profund tulburat de verdictele pronuntate la incheierea procesului, exprimindu-si deceptia ca "guvernul iranian nu a reusit nici de aceasta data sa actioneze ca intr-o societate bazata pe statul de drept". Membrii guvernului israelian, in frunte cu premierul Ehud Barak, s-au declarat "socati" de aceasta veste, in timp ce Ministerul de Externe britanic si-a exprimat "profunda preocupare" fata de aceasta sentinta. Intr-un comunicat, presedintia franceza a Uniunii Europene a emis speranta ca, in procesul celor 13 iranieni, "Curtea de Apel sa revina asupra condamnarilor pronuntate". LIVIA CIMPOERU Prima casatorie intre homosexuali oficiata in SUA Pentru prima oara in istoria Statelor Unite, doi homosexuali din orasul Vermont si-au oficializat simbata legatura, primind recunoasterea legala a relatiei lor, relateaza Reuters. Declan Buckley, 44 de ani, si Kevin Gato, 38 de ani, si-au unit destinele in fata judecatorului de pace Robert Dixon, un evreu reformat, ajutat de un fost preot romano-catolic, Guy Tillson, care a citit din sfinta scriptura. Lacrimi de fericire au izvorit din ochii lui Buckley in momentul in care judecatorul Dixon l-a intrebat pe Gato: "Kevin, il iei pe acest barbat sa-ti fie tovaras de viata la bine si la rau?", iar acesta din urma a raspuns cu emotie: "Baiete, da!". Imbracat intr-un smoching negru, Buckley l-a imbratisat plin de fericire pe Gato, imbracat si el intr-un frac impecabil. Ceremonia survine dupa o lunga perioada de discutii aprinse declansate de o reglementare a Curtii Supreme din Vermont, prin care homosexualior si lesbienelor li s-au acordat peste 300 de drepturi si responsabilitati, printre care dreptul la ingrijire medicala si dreptul la mostenire si pensie, specifica cuplurilor casatorite. Curtea a lasat la latitudinea guvernului din Vermont sa decida modul in care vor fi asigurate aceste drepturi. Dupa lungi dezbateri, politicienii au decis sa nu legalizeze casatoriile intre homosexuali, ci sa intemeieze o noua institutie paralela, numita "uniune civila", legea intrind in vigoare incepind de simbata. LIVIA CIMPOERU Bill Clinton, nemultumit de penis Presedintele Bill Clinton este extrem de nemultumit si si-a exprimat in particular minia fata de iminenta aparitie, unei carti in care, in ultimul capitol, personaj principal, care vorbeste si gindeste aidoma unui om, este chiar penisul sau. Cartea este insotita si de versiunea audio, in care rolul penisului presedintelui este jucat de un actor de televiziune de la canalul ABC, Bill Maher. Acesta a declarat incintat si amuzat in acelasi timp: "A fost extraordinar sa joc rolul penisului". Se pare ca autorul cartii a "regizat" lucrurile in asa fel incit Maher a fost prezent la o reuniune in Los Angeles, unde gazda era chiar Bill Clinton. Un actor prezent la receptie a spus hohotind de ris: "In sfirsit, presedintele a stat fata in fata cu penisul sau". Noua actiune in justitie impotriva presedintelui Membrii unei comisii a Curtii Supreme din Arkansas, statul natal al presedintelui american, au inaintat o plingere prin care cer ca Bill Clinton sa fie scos din barou pentru ca a negat ca a avut contact sexual cu fosta stagiara la Casa Alba, Monica Lewinsky. In actiunea inaintata la tribunal, comisia aduce ca argument faptul ca purtarea lui Clinton "aduce prejudicii profesiunii de avocat si demonstreaza ca acesta nu este demn sa detina o licenta care sa ii permita sa practice avocatura". Plingerea se bazeaza pe depozitia lui Clinton in procesul de hartuire sexuala care i-a fost intentat de Paula Jones, in care acesta neaga ca a avut o relatie de natura sexuala cu Lewinsky. RUXANDRA RARES Inca o data, Danemarca si Suedia au facut podul Podul-tunel de la Oeresund, care leaga orasul suedez Malmoe de capitala Danemarcei, Copenhaga, a fost inaugurat simbata dupa-amiaza, de regele Carl Gustaf al Suediei si de verisoara sa, regina Margrethe a II-a a Danemarcei. Aceasta noua artera rutiera si feroviara leaga, pe o lungime de aproape 16 kilometri, cele doua regate. Podul-tunel a fost conceput in trei parti distincte: un tunel de 4,05 kilometri, dintre care 3,51 kilometri sub mare, o insula artificiala de 4,055 kilometri si un pod suspendat de 7,845 kilometri. Tunelul are patru benzi rutiere repartizate in doua galerii cu cite doua benzi fiecare, doua cai ferate si o galerie de serviciu. Partea aflata sub mare a fost construita din 20 de elemente de lungi de 176 metri, cintarind fiecare 55.000 de tone si consta din 21.600 metri cubi de beton si 2.000 de tone de structuri de consolidare. Insula artificiala de la Peberholm serveste drept trecere intre tunel si pod. Podul este si el impartit in trei: o parte centrala cu hobane, lunga de 1.092 kilometri si construita la 55 de metri peste nivelul marii, cu doua niveluri suprapuse si doua viaducte de acces, primul de 3.014 km la vest si celalalt - de 3.739 km la est. Expertii sint de parere ca aproximativ 11.000 de automobile, 1.300 de camioane si 160 de autocare vor circula zilnic pe acest pod. Taxa de traversare este intre 230 coroane daneze (27 dolari) pentru vehiculele cu lungimea de pina la sase metri si 850 coroane daneze (circa 95 dolari) pentru vehiculele grele cu lungimea de peste 16,5 metri. Persoanele care locuiesc la granita si cele care calatoresc frecvent vor urma sa achite 85 coroane daneze (9 dolari) pentru fiecare traversare. CONSTANTIN VLAD Flash Opt morti la Festivalul de la Roskilde Festival international de muzica de la Roskilde, din zona de vest a capitalei Danemarcei, s-a transformat in tragedie, la sfirsitul saptaminii trecute, cind opt oameni au murit striviti si sufocati in multimea care asista la concertul grupului american Pearl Jam, transmite AFP. Potrivit unui martor, "cei aflati in spate nu conteneau sa impinga, incercind sa ajunga linga scena in ciuda apelurilor la ordine ale agentilor de securitate si cintaretilor. Dintr-o data, s-a creat busculada, s-a stirnit panica, s-au auzit strigate, apoi muzica a amutit, inlocuita de urlete si tipete. Era ingrozitor." Mai multe ambulante au sosit rapid la fata locului pentru a transporta la spital 11 persoane aflate in stare de inconstienta. Medicii nu au putut decit sa constate ca opt dintre ele erau moarte, iar altele trei, grav ranite. De ingrijiri medicale au mai avut nevoie alti 23 de spectatori. "Primele elemente pe care le avem la dispozitie tind sa indice ca motivul decesului este sufocarea. Victimele aveau plaminii atit de presati incit nu au mai putut sa respire", a indicat un oficial de politie. (I.A.) Turisti romani batuti si jefuiti in Bulgaria Doi cetateni romani au fost atacati si jefuiti simbata dimineata, in apropierea Sofiei, de persoane necunoscute, relateaza agentia bulgara BTA. Masina cu care calatoreau cei doi romani, un Volskwagen Passat, a fost oprita simbata dimineata, in jurul orei 00.30, pe soseaua de centura a Sofiei, de patru persoane necunoscute. Acestia i-au batut pe cei doi romani, le-au furat masina, actele si toate bagajele, dupa care au fugit intr-o directie necunoscuta. Romanii au declarat politistilor bulgari ca le-au fost furate 450 marci germane, 102 dolari si doua milioane de lei. Tot simbata dimineata, in jurul orei 04.00, pe aceeasi sosea, patru persoane inarmate au jefuit o familie de turci. Necunoscutii au furat masina cu care turcii calatoreau, un Mercedes, si le-au luat toti banii pe care ii aveau asupra lor, respectiv 5.500 marci germane, 1.000 de franci elvetieni si 7.000 de silingi austrieci.(M.F.) Palestina pluteste in aer Zeci de palestinieni s-au adunat la Gaza, scandind si agitind pancarte in fata birourilor presedintelui Yasser Arafat, pentru a cere declararea unui stat palestinian, in timp ce, in interiorul cladirii, in cadrul unei sedinte, liderul palestinian isi anunta intentia de a pune acest plan in aplicare pina la sfirsitul anului, adaugind ca procesul de pace cu Israelul se afla in impas, transmite Reuters. In cadrul unei reuniuni de doua zile a Consiliului Central Palestinian se poarta discutii despre pregatirile necesare declararii unui stat palestinian, urmind ca membrii Consiliului sa stabileasca daca vor anunta deja o data in acest sens. Yasser Arafat a reiterat ca va da unda verde crearii unui stat palestinian indiferent daca se va ajunge sau nu la un acord de pace cu Israelul. (I.A.) ONU plateste criminalii de razboi! Responsabilii Tribunalului International pentru crime de razboi verifica anumite informatii potrivit carora avocatii sirbi si croati le-ar fi oferit clientilor lor o parte din onorariul primit din partea ONU, a anuntat simbata un oficial al acestei institutii. Potrivit cotidianului danez "NRC Handelsblad", care citeaza din interviuri luate unor avocati si mai multor persoane direct implicate in procesele Tribunalului International pentru fosta Iugoslavie (ICTY), cu sediul la Haga, anumiti avocati au transferat clientilor lor circa 10-20 la suta din remuneratia primita. ICTY plateste avocatilor un onorariu substantial, pe care acestia nu l-ar putea cistiga niciodata in tara lor. Cotidianul danez afirma ca onorariul este de 110 dolari pe ora, iar acuzatii sint constienti de faptul ca atunci cind isi aleg aparatorii, multi avocati sirbi sau croati ar fi bucurosi sa cistige atitia bani, chiar si in conditiile in care ar trebui sa dea cota parte clientilor. (L.C.) Cel mai lung nas din lume a crescut pe fata unui turc Cu o lungime atestata de 8,8 centimetri, turcul Mehmet Ozyurek a fost declarat cistigatorul celei de-a doua editii a concursului international "cel mai mare nas din lume", care a reunit simbata, la Istanbul, 22 de concurenti. Aceasta competitie departajeaza pretendentii la titlul de cel mai lung organ al mirosului prin masurarea acestuia cu... un peste. Mehmet Ozyurek, deja cistigator al primei competitii, desfasurata in 1997, a infruntat 5 concurenti turci, 4 georgieni si 12 rusi. Pe podium au mai urcat conationalul lui Ozuyrek, Ahmet Ari, in virsta de 65 de ani, si georgianul Maniuka Lonici, despre care agentia de presa turca Anatolia nu da alte detalii. (T.S.) Injunghiat pe scena "Dracula" cere 250.000 de dolari despagubiri Un actor care a fost injunghiat accidental pe scena, in timp ce juca rolul lui "Dracula" - Vlad Tepes - intr-o piesa de teatru pentru studenti a dat in judecata Universitatea texana A&M, cerind despagubiri in valoare de 250.000 de dolari. Curtea Suprema de Justitie a statului Texas a dat cistig de cauza cererii lui Paul Bishop, considerind ca universitatea poate fi trasa la raspundere pentru incidentul petrecut cu citiva ani in urma. Bishop fusese injunghiat in piept cu un pumnal "Bowie", de catre un coleg de-al sau, rana necesitind opt zile de spitalizare. Avocatul lui Bishop, Richard Hogan, a declarat ca tinarul se afla in cosciug in clipa in care un "actor" a infipt cutitul in alta zona a raclei decit cea "de siguranta", in care nu ar fi ranit pe nimeni. Cu toate ca singera din abundenta, Paul Bishop "a facut un enorm sacrificiu de sine si a continuat sa-si joace rolul, din care mai avea de spus o replica", a adaugat Hogan. ( C.V. ) 