MachineLearning Ciocnire-ntre stele Keanu Reeves l-a batut pe Woody Harrelson Actorului de origine libaneza Keanu Reeves (36 de ani) i-a sarit mustarul de vedeta la o recenta petrecere hollywoodiana. Incidentul a survenit in timp ce Reeves explica admiratorilor cum si cit s-a antrenat el pentru fazele din "The Matrix". Spiritele s-au infierbintat cind colegul sau de breasla, Woody Harrelson, l-a luat in raspar cum ca scenele de lupta din film au fost procesate pe computer. Jignit in amorul de karateca, Keanu l-a poftit afara unde, jap, jap, doua lovituri de Kung Fu. Simtind Matrixul pe propria-i piele, Harrelson a zis "stop" si si-a cerut scuze. RADU MEIROSU Eltin, cu cartile pe fata: Kremlinul stia de Monica Lewinsky Fostul presedinte rus, Boris Eltin, si-a facut simbata aparitia in public, fiind gazda unei receptii, la Moscova, care a marcat lansarea primului sau volum de memorii, intitulat "Maraton prezidential". Autorul a explicat ca titlul cartii a fost inspirat de faptul ca, dupa ce si-a dat demisia in favoarea lui Vladimir Putin, s-a simtit ca un alergator de maraton care a terminat cursa, transmit agentiile internationale de presa. In memoriile sale, Eltin afirma ca presedintele american, Bill Clinton, ar fi putut fi crutat de rusinea scandalului sexual in care a fost implicat impreuna cu o stagiara de la Casa Alba. Eltin povesteste ca, la sfirsitul lui 1996, cu un an inainte ca Monica Lewinsky sa inceapa sa faca dezvaluiri, printre documentele care stateau pe biroul lui de la Kremlin s-a aflat si un raport cifrat al serviciilor secrete ruse in care se afirma ca republicanii americani vor sa exploateze inclinatia lui Clinton pentru femei tinere, "plantind" o momeala "provocatoare" in anturajul sau pentru a-i distruge reputatia si a-l forta sa demisioneze. "M-am gindit sa ii spun, dar ar fi putut fi o informatie falsa ... Daca il avertizam, as fi putut sa il ranesc inutil, si nu voiam sa fac asta. Intotdeauna am crezut in el si in onestitatea lui, si m-am gindit ca Bill Clinton va face singur fata situatiei", a explicat Eltin intr-un interviu acordat simbata. In carte, Eltin, care apare rar in public de cind si-a dat demisia, admite ca era beat cind s-a facut de ris, vrind sa conduca o orchestra militara, in cadrul unei ceremonii la Berlin, in 1994. El povesteste ca membrii anturajului sau au fost atit de ingroziti incit i-au trimis o scrisoare in care ii spuneau ca a mers prea departe si a facut tara de ris. "Maratonul prezidential" ii ofera lui Eltin ocazia de a dezminti ca ar fi luat mita si de a arata ca traieste simplu. Averea familiei consta, printre alte maruntisuri, intr-un frigider, un casetofon si o ... racheta de tenis, scrie fostul presedinte in volumul mentionat. ISABELLA ALEXANDRESCU Din cauza programului de lucru prea incarcat, Femeile isi gasesc tot mai des partenerii pe Internet Una din zece conversatii incepute pe Internet se termina in pat Majoritatea femeilor care lucreaza si au acces la un computer la locul de munca prefera sa stabileasca prin Internet intilniri cu barbatii, una din zece astfel de intilniri terminindu-se "in pat", se arata intr-un studiu publicat recent in presa britanica. Aproape 25 la suta din cele 2.000 de secretare, asistente si studente intervievate au declarat ca au format o "relatie romantica" strict prin intermediul Internetului. Subiectii, avind virsta medie de 27 de ani, petrec in mod obisnuit aproape 102 minute zilnic conversind pe calculator cu amantii sau prietenii. Unele dintre femei "vineaza" persoane absolut necunoscute prin diferite camere de discutii (chat), in timp ce altele care au ochit un coleg de serviciu incearca sa infiripeze o relatie cu acesta prin curier electronic (e-mail). Realizatorii studiului, administratorii unui sit Internet dedicat "noii femei" (http://www.newwomanonline.co.uk), sint de parere ca in special femeile tinere, a caror viata sociala este drastic limitata de programul de lucru (sau de studiu) adesea foarte prelungit, sint nevoite sa recurga la Internet pentru a-si putea gasi un partener. Demn de mentionat este si faptul ca Internetul, pina nu de mult locul minciunilor, farselor si impersonarilor, a devenit pentru foarte multa lume un loc in care poti fi sincer fara sa-ti pese de reactia celorlati care te observa, sau poate tocmai pentru a le observa reactia. Evident, perversii, farsorii si mincinosii patologici nu au disparut inca, astfel incit o minima prudenta este recomandata. CONSTANTIN VLAD Flash Un duce vine, alt duce se duce Marele Duce Jean de Luxemburg a abdicat in favoarea fiului sau cel mare, Henri, transmite Reuters. In cadrul unei ceremonii discrete, tatal si fiul au semnat documentul de transferare a puterii si s-au imbratisat, pecetluind schimbarea si punind capat domniei Ducelui Jean, care a durat 35 de ani. Henri, inconjurat de sotia sa, de origine cubaneza, si de cei cinci copii ai lor, a facut fata cu greu emotiei in timpul rostirii juramintului, alegindu-si anevoie cuvintele. In perioada in care Ducele Jean s-a aflat la putere, Luxemburg a devenit, dintr-un stat modest, unul bogat, centru de servicii financiare si comunicatii prin satelit. ( I.A. ) Doua motoare ne scapa de poluare Concernul nipon producator de autovehicule "Toyota" a prezentat in cadrul Salonului Auto de la Paris, noul sau model "Prius". Limuzina, destinata in principal transportului urban, este dotata cu un sistem propulsor hibrid care are in componenta un motor cu benzina obisnuit si unul electric. Motorul cu ardere interna dezvolta 74 de cai-putere si are o capacitate de 1.500 de centimetri cubi, principala sa caracteristica fiind consumul extrem de redus. Motorul electric dezvolta numai 34 de cai-putere si este alimentat de un acumulator de mare capacitate, care asigura la iesire o tensiune de 273,6 volti. Combinatia dintre cele doua motoare contribuie la reducerea emisiilor poluante cu pina la 90 la suta. Toyota "Prius" se vrea portdrapelul noii politici a companiei, orientata catre produse mai ecologice. Pretul unui astfel de automobil, care va fi vindut in Europa incepind cu primavara anului viitor, este de minimum 20.450 de dolari (dotari standard, fara taxe). ( C.V. ) Chinezarie pe fringhie Temerarul chinez de etnie uigura Ahdili, in virsta de 29 de ani, a stabilit vineri un nou record mondial la mers pe fringhie fara dispozitive de siguranta, parcurgind o distanta de 1.400 de metri deasupra unei vai de care l-a despartit o distanta maxima de 430 de metri (echivalentul a aproape 15 blocuri cu 10 etaje). Potrivit BBC, "fringhia" a fost de fapt un cablu intins intre doua virfuri muntoase din provincia Hunan, Furong si Zhurong, de 1.200, respectiv, 1.290 metri inaltime. Uigurul a purces curajos drept inainte, avind in miini doar o prajina grea de 15 kilograme. Inconjurat de formatiunile de nori, temerarul a disparut din privirile milioanelor de telespectatori care au urmarit in direct evenimentul, reaparind, la celalalt capat, dupa 52 de minute de la plecare. Recordul anterior fusese stabilit, in 1995, de un canadian care a mers pe un cablu lung de 1.300 de metri. Cel mai bun degustator de vinuri Olivier Poussier, un francez in virsta de 36 de ani, a cistigat simbata, la Montreal, cea de-a zecea editie a concursului mondial al degustatorilor, organizat in ultimii trei ani sub egida Asociatiei Internationale a Enologiei. Locul doi a fost ocupat de elvetianul Paolo Besso, in timp ce locul al treilea a revenit canadianului Alain Belanger si japonezului Hiroshi Ishida. Cei patru finalisti au fost selectionati din rindul concurentilor veniti din 35 de tari, cea mai mare parte din Europa, dar si din Brazilia, Chile, Coreea, Turcia si Venezuela. Dupa terminarea probelor teoretice care au permis detasarea finalistilor, acestia au fost supusi probelor practice impuse: depistarea etichetelor de vinuri plasate eronat, asocierea felurilor de vin, degustarea cu ochii legati a unor soiuri de vin din intreaga lume si identificarea "in orb" de bauturi spirtoase. Everestul, cea mai lunga pirtie de schi Slovenul Davo Karnicar, in virsta de 38 de ani, a devenit prima persoana din lume care a coborit fara oprire de pe cel mai inalt munte din lume - Everest. "Ma simt absolut fericit si absolut epuizat", a declarat el la finele cursei de cinci ore, pornita de la altitudinea de 8.850 de metri. Karnicar a adaugat ca cei aproximativ 4 kilometri parcursi pe schiurile sale facute special pentru aceasta ocazie nu i-au pus probleme foarte mari, doar ca pe alocuri a trebuit sa se miste foarte repede pentru a nu fi prins in crevase. In timpul cursei, finalizate la o tabara stabilita la 5.340 de metri altitudine, slovenul a dat peste trupul inghetat al unui alpinist pe care nu l-a putut identifica. ( C.V. ) Israelul, atacat pe trei fronturi Dupa mai bine de o saptamina de ciocniri intre fortele israeliene si palestinienii din Cisiordania si Gaza, simbata, armata statului evreu s-a vazut nevoita sa desfasoare un razboi pe doua fronturi, dupa atacul fara precedent al gherilelor Hezbollah la granita cu Libanul. Noua escalada militara a survenit ca urmare a uciderii de catre militarii evrei a doi palestinieni care demonstrau la frontiera impotriva violentelor din Cisiordania si Gaza. Pe fondul acestei situatii de criza, Consiliul de Securitate al ONU a adoptat simbata seara o rezolutie prin care condamna "uzul excesiv de forta" exercitat de Israel contra palestinienilor, deschizind astfel un al treilea front - diplomatic - impotriva statului evreu. Rezolutia a fost adoptata cu 14 voturi "pentru" si o abtinere - a Statelor Unite. Pregatiri de razboi Simbata, dupa retragerea trupelor israeliene din orasul Nablus, din Cisiordania, o multime de citiva mii de palestinieni inarmati cu rangi, ciocane sau tevi au distrus Mormintul lui Iosif, unul dintre sfintele locuri ale iudaismului. Autoritatea Palestiniana a dispus imediat oprirea actiunii si refacerea sitului, insa manifestantii au preferat sa ignore "indicatia", incetind totusi manifestarile distructive l Gherilele islamiste Hezbollah au capturat simbata, la frontiera cu Libanul, trei soldati israelieni. Liderul Hezbollah, seicul Hassan Nazrallah, a mentionat ca doreste in schimbul celor trei militari evrei eliberarea tuturor arabilor din inchisorile israeliene, indiferent de nationalitatea lor l In cursul violentelor de simbata de la frontiera Israelului cu Libanul, primele de la retragerea israeliana din mai, si-au pierdut viata cel putin doua persoane, alte 31 fiind ranite. Aviatia militara a statului evreu a reactionat prompt, lansind imediat o serie de raiduri in provincia Sheeba, revendicata de Liban si aflata inca sub control israelian l Premierul israelian Ehud Barak a lansat simbata un veritabil ultimatum la adresa liderului palestinian Yasser Arafat, pe care l-a somat sa opreasca violentele in maximum 48 de ore. Barak a adresat mesaje similare Libanului si Siriei, amenintind ca in caz contrar va lua "masuri decisive" l Statul evreu trebuie sa se pregateasca de razboi, din moment ce liderul palestinian Yasser Arafat "a ales violenta", a estimat ministrul israelian al telecomunicatiilor, Benjamin Ben Eliezer. Si seful Consiliului National de Securitate al Israelului, generalul Uzi Dan, a evocat posibilitatea atacarii "posturilor de comandament" palestiniene, in cazul in care violentele vor continua In pofida ultimatumurilor israeliene, ciocnirile violente cu palestinienii au continuat si in cursul zilei de ieri. Armata israeliana si-a intarit pozitiile in toate zonele de conflict, creind dispozitive ofensive si defensive fara precedent de la inceperea confruntarilor, la data de 28 septembrie. Bilantul violentelor declansate la acea data este de cel putin 91 de victime, majoritatea din rindul palestinienilor. Tancurile israeliene au plecat din Netzarim, Fisia Gaza, locul in care peste 12 palestinieni au fost impuscati mortal, numai dupa ce au lasat in urma un loc "nivelat", sub care se ascund resturi de case, o fabrica, un sediu de firma si o multime de portocali. CONSTANTIN VLAD "Noaptea generalilor" a asigurat transferul pasnic al puterii la Belgrad Milosevici a recunoscut cu pistolul la timpla victoria lui Kostunica Slobodan Milosevici si-a recunoscut infringerea in alegerile prezidentiale ce au avut loc pe 24 septembrie si l-a felicitat vineri seara pe succesorul sau, Vojislav Kostunica, pentru victoria sa, care a deschis calea unui transfer pasnic de putere in Iugoslavia, transmit agentiile internationale de presa. "Dragi cetateni, mi-a parvenit o informatie oficiala potrivit careia Vojislav Kostunica a cistigat alegerile prezidentiale. Acest anunt a fost facut de o institutie care, in virtutea Constitutiei, are dreptul sa ia o astfel de decizie si sint de parere ca trebuie respectata ... Il felicit pe domnul Kostunica pentru victoria sa electorala si le doresc tuturor cetatenilor Iugoslaviei succes in perioada care va veni", a spus Milosevici in cadrul unei scurte declaratii transmise de televiziunea de stat Yu-info. El a explicat ce planuri de viitor are, ignorind faptul ca americanii au lansat o recompensa de cinci milioane de dolari pentru informatiile care vor duce la prinderea lui pentru a fi judecat: "Vreau sa ma odihnesc putin, sa imi petrec mai mult timp cu familia, in special cu nepotelul meu, Marko, si sa continui sa imi intaresc partidul". Sosirea lui Ivanov a impiedicat o baie de singe Schimbarea de atitudine a lui Milosevici a intervenit dupa ce, vinerea trecuta, ofiteri de rang inalt din armata iugoslava l-au vizitat pe fostul presedinte la resedinta sa din suburbia Belgradului si l-au fortat, punindu-i pistolul la timpla, sa aiba o discutie cu Kostunica si sa isi admita infringerea. Milosevici a mai fost vizitat si de ministrul rus de externe, Igor Ivanov, caruia i-a spus, in timpul discutiilor avute, ca intentioneaza sa joace in continuare un rol in viata politica a Iugoslaviei. Sosirea lui Ivanov a impiedicat declansarea unei tragedii, dupa cum afirma oficiali rusi, sub conditia anonimatului: Slobodan Milosevici voia sa inece intr-o baie de singe Belgradul. El ordonase unei brigazi de armata, care ii era inca loiala, sa ia cu asalt capitala, intr-o incercare disperata de a ramine la putere. Milosevici a pus la cale un plan in acest sens impreuna cu un grup de fideli de linie dura. In dupa-amiaza zilei de joi, in timp ce demonstrantii cereau, pe strazi, plecarea "macelarului din Balcani", iar sediul televiziunii si cel al parlamentului erau in flacari, convoaie de limuzine negre se indreptau spre vila lui Milosevici, din suburbia Dedinje. Cei strinsi la resedinta lui Milosevici au hotarit ca unica solutie este sa dea ordin brigazii loiale acestuia sa se deplaseze din orasul Nis, unde se afla, la Belgrad. Brigada era deja in drum spre capitala cind ministrul rus de externe a descins la vila fostului presedinte. Mesajul lui Putin a fost clar: "Ajunge!" Auzind planul, Ivanov a fost ingrozit. Ultim aliat al lui Milosevici, Ivanov nu a fost totusi dispus sa sacrifice eforturile Rusiei de a avea relatii constructive si amiabile cu Occidentul pentru un lider impotriva caruia s-a ridicat propriul popor. Ministrul rus de externe i-a transmis din partea presedintelui Vladimir Putin un mesaj clar. "I s-a spus ca ajunge. Indiferent de trecut, nu mai putem sa il sustinem si sa il lasam sa arunce Balcanii in haos", a afirmat o sursa ruseasca din Belgrad, care are legaturi strinse cu Kremlinul. In acel moment, Milosevici si-a dat seama ca, abandonat si de rusi, nu are nici o sansa de supravietuire. Dupa o discutie cu sotia sa, Mirjana, el a ordonat brigazii sa se intoarca la Nis. Umilirea a venit in doar citeva ore. Cel care ii numise pe adversarii din opozitie "iepuri, javre si sobolani" a fost silit sa il felicite personal, si apoi si in cadrul unui discurs televizat si urmarit de intreaga natiune, pe dusmanul si succesorul sau, Vojislav Kostunica. Armata l-a felicitat pe noul presedinte La scurt timp dupa interventia televizata a fostului presedinte, Kostunica a fost felicitat si de seful Statului Major al armatei iugoslave, generalul Nebojsa Pavkovici: "In numele tuturor membrilor armatei iugoslave si in numele meu propriu, va felicit pentru victoria din alegerile prezidentiale". Pavkovici a adaugat: "Membrii armatei, care respecta Constitutia, nu au participat la luptele politice si sint gata sa accepte vointa cetatenilor si toate deciziile organelor electorale si institutiilor". Statul Major a anuntat in acest context ca vor putea fi stabilite "relatii functionale" cu noul presedinte al Iugoslaviei. Fiul lui Milosevici a fugit la Moscova cu familia Ministerul condus de Igor Ivanov a afirmat ca nu este la curent cu sosirea, simbata, la Moscova, a fiului lui Milosevici, Marko, insotit de sotia si baietelul lor. "Nu sintem la curent, viata privata a oamenilor nu ne intereseaza", a declarat pe de alta parte un angajat al Ambasadei Iugoslaviei la Moscova. Potrivit agentiei iugoslave Beta, care a citat responsabili ai Aeroportului Belgrad-Surcin, cei trei s-au imbarcat intr-un avion al companiei aeriene iugoslave JAT. Agentia independenta de stiri ruseasca RIA Novosti a precizat, pe de alta parte, ca un singur zbor JAT era prevazut simbata trecuta intre Belgrad si Moscova, avion care a aterizat la ora locala 13.00 pe aeroportul international de la Seremetievo. Kostunica a depus juramintul Cele doua camere ale noului parlament iugoslav au fost constituite simbata seara la Belgrad. Camera Inferioara a legislativului iugoslav are 138 de locuri, dintre care 55 ocupate de Opozitia Democratica din Serbia, a lui Kostunica, si 46, de coalitia de stinga a lui Milosevici si a sotiei sale, iar Camera Superioara numara 40 de deputati, dintre care 20 din Serbia si 20 din Muntenegru. Constituirea noului parlament a permis convocarea unei sesiuni comune a celor doua Camere, in timpul careia presedintele ales, Vojislav Kostunica, a depus juramintul. Acest eveniment a avut loc cu putin timp dupa ora locala 21.00, noul presedinte angajindu-se in mod oficial sa "respecte si sa se conformeze Constitutiei RFI si legilor federale". El a jurat, de asemenea, ca va proteja "suveranitatea, independenta si integritatea RFI". Kostunica are ca prioritati, o data ce a depus juramintul si dupa formarea guvernului, restabilirea cit mai repede posibil a relatiilor cu capitalele straine si stabilirea unui "stat de drept, a pacii si a libertatii". "Normalizarea relatiilor Iugoslaviei cu comunitatea internationala, ca si a celor dintre Serbia si Muntenegru sint prioritatile mele", a spus noul presedinte. El a subliniat, in acest sens, ca soarta Federatiei va fi dezbatuta din primele zile ale presedintiei sale. ISABELLA ALEXANDRESCU Gang Sung, cercetator american, a creat Ciorapii care nu miros! Un chimist de la Universitatea Davis, California, a creat o tehnologie care permite fabricarea de ciorapi care nu prind miros, tehnologie care, extinsa, poate duce la confectionarea oricaror piese de lenjerie sau imbracaminte ce risca sa capete "arome" neplacute sau sa favorizeze dezvoltarea bacteriilor. "Este un material minunat daca il vom putea folosi si pentru lucratorii medicali", a declarat Gang Sung, inventatorul revolutionarului produs. Materialul este realizat prin impregnarea fibrelor textile cu clor, care contine molecule cunoscute drept haloamine. Dupa cum se stie, clorul are puternice proprietati antibacteriene, fiind folosit frecvent la dezinfectarea grupurilor sanitare sau a apei din piscine. Mai mult, ciorapii astfel fabricati sint refolosibili pentru ca substanta chimica dezodorizanta se reincarca printr-o simpla spalare in inalbitori care contin clor. "Majoritatea mirosurilor noastre neplacute sint cauzate de microorganismele prezente in pantofi, la subsuoara si... in zonele calde. Tehnologia mea poate fi aplicata ciorapilor, tricourilor sau lenjeriei imbracate oriunde doriti sa tineti sub control mirosul", a spus Gang Sung. TITI STRECHEANU 