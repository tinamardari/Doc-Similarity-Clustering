MachineLearning Est-europencele fac furori la Miss Universe Cele 77 de participante la concursul "Miss Universe 2001" au intrat de ieri in febra primelor "examene" inainte de marea finala din 11 mai, participind la clasicele probe de defilare in costum de baie si in rochie de seara. Nu au trecut neobservate est-europencele, printre care cele mai stralucitoare au fost Miss Estonia - Ina Roos, Miss Cehia - Petra Kocarova si Miss Bulgaria - Ivaila Bakalova. ( R.R. ) Si-a descoperit alt sex la 18 ani Un adolescent din Kenya, care se dusese la spital din cauza unor dureri de burta ingrozitoare, a lesinat dupa ce medicii l-au anuntat ca este de fapt... femeie, relateaza Ananova. Medicii de la spitalul municipal Meru din Nairobi i-au explicat tinarului ca durerile de burta sint simple dureri menstruale. Pacientul nu avea habar ca e femeie deoarece vaginul ii era acoperit de o membrana. El a fost de acord sa suporte o operatie de schimbare de sex dupa ce si-a revenit din lesin. ( L.C. ) Biserica Protestanta germana oficiaza Slujbe de divort Biserica Protestanta germana a introdus in ritualurile sale unul destinat special divorturilor. Din cauza cresterii continue a numarului de casnicii esuate, clericii protestanti germani au ajuns la convingerea ca este nevoie de o ocazie solemna care sa marcheze "destramarea presupusului indisolubil". Toti participantii la "slujba de divort" trebuie sa stea in formatiune triunghiulara sau in cerc. Momentul culminant il constituie scoaterea ceremoniala a verighetelor. ( C.V. ) Se vinde testamentul lui John Lennon Testamentul lui John Lennon, ex-liderul legendarei trupe Beatles, va fi vindut in curind, in cadrul unei licitatii organizate in Spania. Celebrul interpret a scris acest document in 1979, cu un an inainte de moartea sa. Lennon a fost ucis in decembrie 1980, la New York, fiind impuscat mortal de Mark David Chapman, un fan cu probleme psihice. Prin acest document, John si-a lasat intreaga avere sotiei sale, Yoko Ono, si celor doi copii ai sai, proveniti din cele doua casnicii. Testamentul celebrului muzician va fi expus, incepind cu data de 19 mai, intr-un hotel din localitatea Reus, unde va ramine pina la data licitatiei. Potrivit presei internationale, licitatia urmeaza sa aiba loc la inceputul lunii iunie. BIANCA BACARDI Incepe vinzoleala la Cannes Nicole Kidman, Antonio Banderas, Melanie Griffith, John Malkovich, Sean Penn, Billy Bob Thornton si Angelina Jolie sint numele certe care-si vor filfii rochiile de seara si smockingurile pe covorul rosu de la Cannes in aceasta seara. Cel mai prestigios festival de film al lumii arunca in lupta experienta unor legende ca Jean-Luc Godard, nonagenarul Manuel de Oliveira, David Lynch si virilitatea tinerilor Baz Luhrmann, Nanni Moretti sau Joel Cohen. Musicalul lui Baz Luhrmann, "Moulin Rouge", cu Nicole Kidman si Ewan McGregor, va asigura deschiderea unui festival pentru al carui premiu suprem, Palme d'Or, concureaza 22 de pelicule din 11 tari, intre care 16 premiere internationale si doua filme de debut. Sean Penn revine la Cannes (dupa ce a luat premiul de interpretare cu "She's So Lovely"), de aceasta data in ipostaza de regizor al filmului "The Pledge", o drama care-i aduce pe acelasi afis pe Jack Nicholson, Vanessa Redgrave si Mickey Rourke. Septuagenarul Jean-Luc Godard, cel care in anii 60 lansa Noul Val Francez, candideaza cu "Eloge de l'amour" cu Juliette Binoche, cel mai bun film al sau din ultimii 20 de ani. Foarte asteptata este sectiunea non-competitiva a festivalului, in care Francis Ford Coppola prezinta o versiune necenzurata a capodoperei "Apocalipsul acum" (cu 53 de minute mai lunga decit filmul original), fiul sau Roman Coppola isi expune debutul regizoral "C. Q.", iar Martin Scorsese aduce pe croazeta documentarul de patru ore "Periplul meu prin Italia". CORNELIA POPESCU Socialisti cu Cook in frunte Participantii la cel de-al V-lea Congres al Partidului Socialistilor Europeni, care a avut loc la Berlin, au adoptat la finalul reuniunii "Declaratia de la Berlin - Securitate si Progres", axata pe citeva capitole importante - extinderea si reformarea Uniunii Europene, modernizarea si intarirea modelului economic si social european, rolul global al Uniunii Europene in construirea unei lumi mai drepte si "Implicarea cetatenilor nostri in construirea unei Europe unite". "Extinderea Uniunii Europene se face in interesul tuturor si trebuie, deci, sa fie o reusita", se arata in declaratie, in care se mai apreciaza ca "Uniunea Europeana trebuie sa ia conducerea in lupta impotriva saraciei". In cadrul summit-ului de la Berlin, Robin Cook, ministrul britanic de externe, a fost ales presedintele Partidului Socialistilor Europeni. ( I.A. ) Prostituata romanca, salvata din ghearele unor proxeneti albanezi Pestii se pregateau s-o vinda pentru 10 milioane de lire O tinara romanca, in virsta de numai 19 ani, a fost salvata de politia italiana din miinile unor traficanti albanezi, chiar in momentul in care se pregateau s-o vinda unui italian, dornic sa se lanseze intr-o afacere prospera, exploatarea prostitutiei. "La Repubblica" a relatat saptamina trecuta povestea oribila a acestei tinere, cu numele de prostituata Lara, care a fost sechestrata, violata si tratata ca un simplu obiect. O odisee similara cu cea a altor zeci de fete originare din estul Europei, impinse de saracie in ghearele prostitutiei. Ajunsa in Italia in urma cu un an si jumatate, tinara romanca a incercat aproape orice meserie: camerista, femeie de serviciu, baby-sitter etc. Prost platita si dezamagita sa descopere ca Italia nu este chiar pamintul fagaduintei, Lara a ales singurul mod posibil de a-si cistiga existenta: trotuarul. Numai ca pentru o straina fara "protectie", strazile Romei sint practic inaccesibile. "De-acum incolo, lucrezi pentru noi" In urma cu doua saptamini, tinara era "la produs" in momentul in care linga ea s-a oprit o masina Volkswagen Golf din care au iesit trei albanezi. Acestia au impins-o inauntru cu forta si au dus-o intr-un loc mai retras, unde au batut-o si au violat-o. Dupa ce-au pus-o astfel la respect i-au azvirlit peste ea hainele mototolite si i-au spus pe un ton ce nu admitea replica: "De-acum incolo, lucrezi pentru noi". Lara a consimtit pe moment, insa, cu prima ocazie, a incercat sa fuga. Pedeapsa a fost crunta: sechestrata intr-un apartament de pe bulevardul Paolo Bozzi din Roma, tinara a fost batuta la singe. Dupa mai multe zile de chinuri, romanca a reusit sa-i convinga pe proxenetii albanezi sa mearga sa-i cumpere ceva de mincare. Cind au intrat in magazin, indivizii au lasat-o in masina, dupa ce in prealabil i-au scos cartela de la telefonul mobil, fara sa-si dea seama ca numarul special al politiei, 112, poate fi apelat si fara aceasta. Prefacindu-se ca se leaga la sireturi, fata a telefonat la politie si a soptit grabita: "Sint sechestrata intr-un apartament de pe bulevardul Paolo Bozzi, ajutati-ma!". Dupa numai citeva ore, politia a reusit sa identifice apartamentul, efectuind o interventie rapida. Cei trei albanezi au fost surprinsi in timp ce purtau tratative cu un peste italian pentru a o vinde pe tinara romanca, prea rebela pentru a fi o buna afacere, in schimbul sumei de 10 milioane de lire, circa 4.500 de dolari. LIVIA CIMPOERU Vaticanul a ascuns America vreme de sapte ani! Cristofor Columb nu a descoperit America in 1492, in contul regatului spaniol, asa cum se crede, pentru ca vestitul navigator fusese deja in Lumea Noua, cu sapte ani inainte de aceasta data, intr-o misiune secreta comandata de Papalitate, sustine istoricul crestin si scriitorul Ruggero Marino. Potrivit "The Times", Marino spune ca istorica misiune a lui Columb din 1492 nu ar fi decit o reeditare a calatoriei facute "spre Indii" in 1485, "sponsorizata" de Papa Inocentiu al VIII-lea si de bancheri din dinastia Medici. Marino spune ca teoria sa ar fi sprijinita de doua dovezi: inscriptia gravata pe mormintul fostului Pontif, ingropat in Biserica "Sfintul Petru" din Vatican, si o harta otomana din secolul al XVI-lea. Pe mormintul lui Inocentiu al VIII-lea scrie "Novi orbis suo aevo inventi gloria", respectiv ca in perioada pontificatului sau s-a produs "gloria descoperirii Lumii Noi". Ca alternativa ar fi "anticiparea" de catre Inocentiu a succesului lui Columb, ceea ce ar fi improbabil. Marino spune despre celebra harta a amiralului otoman Piri Reis (foto) ca ar atesta, si ea, descoperirea Americii de catre Columb in 1485. Numai ca documentul in cauza este in sine una dintre cele mai mari enigme ale antichitatii si ilustreaza nu doar ambele continente americane, ci si Arctica si Antarctica asa cum aratau ele inainte de a fi acoperite de gheturi! CONSTANTIN VLAD O lume trasnita, cu ochii iesiti din orbita Garda de onoare cu ochii in soare Desi la Minsk au inceput inca de ieri pregatirile in vederea sarbatoririi Zilei Victoriei impotriva nazismului, membrii garzii Palatului Republicii din capitala belarusa Minsk nu se arata patrunsi de solemnitatea momentului: soldatii echipati de parada si-au permis ieri o mica pauza de relaxare, admirind rotunjimile apetisante ale unei tinere domnisoare aflate la plimbare prin zona. Constienta de importanta misiunii de a ridica moralul armatei, fata zimbeste aprobator. ( L.C. ) Spinzurat in fata trenului Un american a recurs la o metoda neobisnuita de a protesta fata de ceea ce el numea o eroare grosolana a autoritatilor: s-a spinzurat de o locomotiva expusa pe o cale ferata din Pensacola, statul Florida, politistii reusind sa taie sfoara si sa-l elibereze la timp. Echipele de interventie au purtat negocieri cu tinarul Richard Dale Heigton timp de sase ore si jumatate, dupa care au inceput sa traga in el cu gloante din cauciuc pentru a-l impiedica sa-si duca intentiile pina la capat. In cele din urma, sinucigasul a reusit sa-si puna un streang de git si sa se arunce de pe locomotiva, numai ca politistii au intervenit la timp si au taiat sfoara. Potrivit politiei, tinarul pretindea ca a fost inclus pe nedrept pe lista agresorilor sexuali si cerea rezolvarea acestei incurcaturi birocratice. ( L.C. ) Campion la holbat Irakianul Abdulah al-Basri a intrat in atentia oftalmologilor straini pentru neobisnuita sa capacitate de a controla anumiti muschi ai ochilor, care in mod obisnuit scapa oricarui fel de control constient. Rezultatul acestui "control" este ca globii oculari ai lui Al-Basri aproape ca ies din orbite atunci cind acesta incepe sa se holbeze. Ajuns prin cele mai faimoase clinici oftalmologice din Iordania, Al-Basri a facut furori. Medicii care l-au consultat au spus ca irakianul este un caz rarisim, demn de intreaga atentie a specialistilor. ( M.S. ) De teama ca nazismul sa nu renasca din cenusa, rusii refuza sa dezvaluie Secretul ramasitelor lui Hitler Un fost ofiter sovietic care, in 1970, a executat ordinul secret al Kremlinului prin care se cerea arderea si imprastierea cenusii lui Adolf Hitler, a descoperit detalii referitoare la acest episod invaluit in mister mai bine de 30 de ani, transmite AFP, citind mediile de presa ruse. Locotenentul-colonel in retragere Vladimir Gumeniuk, in virsta de 64 de ani, astazi directorul adjunct al unui hotel din Ulianovsk, a declarat pe postul de televiziune NTV ca refuza sa precizeze locul in care a fost dispersata cenusa fostului dic-tator nazist, a amantei sale, Eva Braun, si a cuplului Goebbels. "Lumea e plina de neonazisti. Ar avea loc pelerinaje si s-ar merge pina intr-acolo incit sa-i ridice un monument", a explicat fostul ofiter sovietic. In 1970, Gumeniuk era locotenent si servea intr-o unitate speciala a Armatei a III-a sovietica, stationata la Magdeburg, Germania. Unitatea pazea cutiile din lemn in care se aflau ramasitele Führer-ului si ale apropiatilor lui, recuperate din ruinele buncarului situat linga Cancelaria de la Berlin, in 1945. Cele patru cutii, folosite pentru depozitarea munitiei, au fost ingropate si dezgropate de cel putin doua ori inainte de 1970, cind unitatea sovietica a schimbat garnizoana. Pe 13 martie 1970, seful KGB de la acea vreme, Iuri Andropov, scria presedintelui Leonid Brejnev ca este necesara "distrugerea ramasitelor prin incinerare, din cauza unor posibile lucrari" in zona in care fusesera ingropate. O data ce a primit ordinele superiorilor, in noaptea de 4 spre 5 aprilie, ascuns impreuna cu ceilalti doi ofiteri sub un cort, locotenentul Gumeniuk a descoperit cutiile ingropate la 1,7 metri in pamint. Cei trei le-au urcat intr-o masina de teren si au plecat de dimineata, afisind ostentativ uneltele de pescuit pe care le luasera cu ei. Ofiterii s-au oprit pe malul unui riu, intr-un loc stabilit anterior si, departe de ochii trecatorilor, au aruncat benzina pe cutii si le-au dat foc. Apoi, Gumeniuk a strins cenusa intr-o ranita militara si a acoperit urmele focului cu pamint si iarba. Cei trei s-au urcat pe un deal invecinat si au imprastiat cenusa in vint. "Un moment si totul s-a sfirsit, o data cu micul norisor de cenusa care a disparut in citeva secunde", a povestit Gumeniuk pentru ziarul "Obsceaia Gazeta". LIVIA CIMPOERU Anticoruptia, la trinta cu secretarele Scandal sexual la Belgrad Unul dintre cei sapte vicepremieri ai Serbiei, Vuk Obradovici, a fost somat de conducerea Partidului Social Democrat (SD) sa demisioneze, dupa ce a fost acuzat de hartuire sexuala, a anuntat postul de radio B92, citat de AFP. "Cei 22 de membri ai conducerii SD au cerut demisia lui Obradovici din cauza comportamentului sau imoral, el hartuindu-le pe colaboratoarele sale", a declarat vicepresedintele partidului, Slobodan Orlici. Obradovici, un fost general al armatei iugoslave, a refuzat sa dea curs cererii, respingind toate acuzatiile. "Unii si-au spus ca a venit momentul sa ia conducerea partidului pentru a ma impiedica sa abandonez lupta pe care am pornit-o impotriva coruptiei", a declarat Obradovici, seful comisiei guvernamentale insarcinata sa ancheteze afacerile de coruptie din Serbia. ( C.M. ) Flash Betivan roman, la un pas de a fi linsat la Roma Un roman de 50 de ani, aflat ilegal pe teritoriul Italiei, era sa fie linsat de multime dupa ce a agresat si a jefuit un sofer de autobuz din Roma. In urma cu o saptamina, romanul, care parea sa fie beat, s-a urcat intr-un autobuz care circula pe linia 86 si imediat s-a luat la harta cu soferul, relateaza "La Stampa". Pentru ca soferul a inchis usile si i-a cerut socoteala, individul agresiv a inceput sa ii care pumni cu nemiluita. Vazind ca mai multi calatori au sarit sa ii ia apararea victimei, romanul i-a smuls ceasul de la mina si a rupt-o la fuga. Mai multi trecatori l-au urmarit si l-au ajuns din urma, imobilizindu-l. Calatorii din autobuz l-au inconjurat pe roman si erau cit pe-aci sa il linseze. Politistii au aparut insa la timp pentru a impiedica o tragedie. ( I.A. ) Statele Unite, paria ONU! Statele Unite au suferit un al doilea mare esec, prin excluderea din Biroul de control international al traficului cu droguri, dupa ce, in urma cu o saptamina, a pierdut locul in Comisia pentru drepturile omului a ONU, transmite AFP. Candidatul american, fostul ambasador Herbert Okun, se prezentase pentru al treilea mandat consecutiv in Comisia pentru control al traficului cu droguri, insa a fost infrint la mijlocul saptaminii trecute in cadrul primului tur de scrutin pentru Consiliul economic si social al ONU (ECOSOC), care supervizeaza Biroul de control al traficului de droguri, cu sediul la Viena. ( L.C. ) Coalitia de uniune nationala in Macedonia Partidele politice din Macedonia au ajuns ieri, la Skopje, la un acord privind formarea unei viitoare coalitii de uniune nationala in vederea alegerilor anticipate din ianuarie 2002, transmite Rompres. Infiintata in scopul depasirii actualei crize prin care trece Macedonia, noua coalitie guvernamentala, care include partidele importante ale etnicilor albanezi din tara, va detine o larga majoritate in viitorul parlament de la Skopje, ocupind 96 din totalul de 120 de locuri. Din coalitie fac parte Partidul pentru Democratie si Prosperitate, albanez, al lui Imer Imeri, si Uniunea Social-Democrata din Macedonia, macedonean, al lui Branko Crvenkovski. Trei partide participa in prezent la guvernare, VMRO-DPMNE, al premierului Ljubco Georgievski, Partidul Democratic al Albanezilor, al lui Arben Xhaferi, si Partidul Liberal. ( I.A. ) Aeroflot, deturnat de miliardarul Abramovici Societati "apropiate" grupului petrolier Sibneft, controlat de omul de afaceri si guvernator al regiunii Ciukotka Roman Abramovici, au achizitionat aproximativ 30 la suta din actiunile companiei aeriene Aeroflot, dezvaluie cotidianul economic "Vedomosti". Potrivit cotidianului amintit, care citeaza surse apropiate Consiliului de administratie al Aeroflot, cele 30 la suta din actiunile companiei aeriene au fost vindute contra sumei de 120 de milioane de dolari. Se presupune ca au fost cumparate si cele sapte la suta din actiunile companiei pe care le detinea Boris Berezovski, fostul patron al trustului de presa Media-Most. Aeroflot este cea mai mare companie aeriana din Rusia, fiind partial privatizata in anul 1995, statul pastrind pachetul majoritar de 51 la suta din actiuni. ( C.M. ) Spintecatorul din Alaska Patru copii au fost grav raniti dupa ce au fost injunghiati cu cutitul de un barbat, luni, intr-o scoala din statul Alaska, a informat politia americana, citata de AFP. Agresiunea s-a produs in momentul in care aproximativ 50 de copii se aflau in curtea scolii si se pregateau sa intre la ore. Jason Pritchard, in virsta de 33 de ani, a patruns in incinta scolii si a inceput sa atace copiii cu un cutit pe care il folosea la repararea plasei de pescuit. Pritchard i-a urmarit apoi pe copii, care tipau, iar unii dintre ei singerau, in incinta cladirii. Un profesor a reusit sa-l puna la pamint pe agresor, acesta fiind apoi imobilizat de politie. Trei copii cu virste cuprinse intre 8 si 10 ani se afla in stare grava. Al patrulea s-a aflat in stare critica, insa medicii au reusit sa-l stabilizeze. Agresorul a fost arestat si a comparut ieri in fata justitiei. "Intregul oras este in stare de soc", a afirmat Ron McGee. ( L.C. ) [29][pl.dll?rid=expresro] 