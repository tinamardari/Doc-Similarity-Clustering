 Cu trecutul si viitorul stam bine, prezentul ne omoara Emil si Mugurel au impins corabia CDR-2000 la apa CDR-2000 si-a lansat, in sfirsit, in mod oficial, candidatii in campania electorala. Dupa ce si-a definitivat listele electorale, dupa ce a reusit sa se inscrie ca alianta, fie ea si electorala, dupa ce si-a gasit si un candidat la presedintie pe care sa-l sustina, CDR-2000 se declara gata sa lupte "singuri impotriva stingii". Evenimentul s-a consumat la Sala Palatului, in prezenta tuturor liderilor Conventiei. Cel care a facut oficiile de gazda a fost, cine altul, decit directorul de campanie al CDR-2000, Dorin Marian. Mesajul sau pentru campanie a fost subliniat in repetate rinduri: "Orice vot care nu este adresat CDR-2000 este dat PDSR". Liderii Conventiei au intrat in sala pe acordurile "Rapsodiei Romane". N-au lipsit nici bannerele galben-albastre cu sigla Conventiei si mesajul "CDR-2000 - Calea spre Europa". De altfel, manifestarea a excelat la capitolul imagine. Pe linga pregatirea "atmosferei", o impresie deosebita au lasat scurtele promo-uri electorale care introduceau oratorii manifestarii. Rind pe rind, la prezidiu s-au perindat fruntasii Conventiei: Ion Diaconescu, Ioan Muresan, Victor Ciorbea, Adrian Iorgulescu, Alexandru Ionescu, Constantin Simirad. O intrare exploziva a avut-o presedintele nou-infiintatului PNL-Traditional, Decebal Traian Remes, venit cu piciorul rupt, direct de pe patul de spital. Discursurile tuturor au avut aceeasi tema: victoria Conventiei in fata "revenirii dinozaurului PDSR". Taranistii, prin vocea prim-vicepresedintelui Ioan Muresan, nu au uitat sa aminteasca "tradarea PNL condus de Valeriu Stoica". De ce tradare? Pentru ca, spune Muresan "stim in mod sigur ca Stoica vrea sa-i alature pe liberali PDSR". Supriza cea mai mare pe care au pregatit-o liderii Conventiei a fost participarea la eveniment a lui Mugur Isarescu. Printre scandari prelungite, Isarescu a declarat: "Le urez sa cistige in alegeri". Reafirmindu-si statutul de independent, Isarescu a subliniat: "Independent nu inseamna singur sau izolat. Am sustinerea unor importante formatiuni politice si, cel mai important, sustinerea societatii civile". Actualul premier a multumit CDR "pentru ca sprijiniti programul de guvernare pina la capat si pentru ca nu ati dezertat la greu! Ati dovedit ca stiti ce inseamna responsabilitatea politica". Si pentru ca "bucuria sa ne fie deplina", dupa cum zicea Dorin Marian, in sala, pe acordurile "Odei Bucuriei", a intrat Emil Constantinescu. "Imi declar sprijinul meu deplin pentru CDR-2000, o constructie politica noua, moderna, solida". De asemenea, Constantinescu a afirmat: "Il sustin public pe Mugur Isarescu in candidatura la prezidentiale". Constantinescu a subliniat ca "neangajarea presedintelui intr-un partid nu inseamna indiferenta fata de principii". "Am cistigat pariul cu istoria, cu viitorul, ramine sa cistigam pariul cu prezentul", a concluzionat Constantinescu. MIHAELA CONSTATINESCU Potrivit Agentiei de Monitorizare a Presei - Academia Catavencu, Mugur Isarescu este cel mai mediatizat politician Agentia de Monitorizare a Presei - Academia Catavencu a demarat un program de monitorizare intitulat "Presa in campania electorala". Programul a inceput pe 15 septembrie si se va termina pe 31 decembrie. Coordonatorul sau, Mircea Toma, a aratat ca sint monitorizate 12 cotidiane centrale, o serie de ziare locale si trei televiziuni. Se monitorizeaza in principal tendentiozitatea articolelor si stirilor care au ca protagonisti politicienii. Astfel, conform monitorizarii, "Romania libera" este ziarul cel mai angajat politic, cu stiri tendentios-negative la adresa PDSR si a lui Ion Iliescu, Mugur Isarescu si executivul neaparind in acest gen de stiri. La celalalt pol se afla ziarul "Financiar", cu un "interes relativ scazut pentru viata politica", in acest fel ajungind un "campion al echidistantei". PDSR si CDR-2000, cele mai vinate formatiuni Partidele care au atras cele mai multe referiri in ziarele monitorizate sint PDSR, cu 816 referiri, urmat de CDR-2000, cu 766, si apoi, la distanta, de PNL, cu 595 si PD, cu 462. Interesul acordat partidelor nu este egal. Astfel, la adresa PDSR sint cele mai multe referiri tendentios-negative, in proportie de 14,64 la suta. Mugur Isarescu are cele mai multe aparitii in calitate de candidat, 705, si 998 de aparitii in calitate de premier. Este urmat de Ion Iliescu cu 432 de referiri si Theodor Stolojan cu 316. Referiri tendentios-negative acumuleaza in special Ion Iliescu (22,28 la suta), iar C.V.Tudor 11,76 la suta. La extrema cealalta se afla Mugur Isarescu, cu cele mai putine referiri de acest fel, 4,94 la suta, iar candidatul despre care se scrie cel mai neutru este Gyorgy Frunda. PD - cel mai agresiv partid Conform monitorizarii, cel mai agresiv partid, asa cum este promovat in articolele de informare, este PD (22,54 la suta), urmat de ApR (20 la suta) si PNTCD (18,8 la suta). Cel mai "calm" partid in aparitii este PDSR (10 la suta). In schimb, PDSR este principala tinta a celorlalte partide (25 la suta din referiri), urmat de PD (23,24 la suta) si PNTCD (23,06 la suta). ApR si UDMR sint cele mai menajate, cu 6,52 la suta si, respectiv, 8,2 la suta. Cel mai agresiv lider de partid este C.V. Tudor (27,45 la suta), urmat de Petre Roman (17,74 la suta) si Gyorgy Frunda (15,48 la suta). De partea cealalta se afla Ion Iliescu (5,88 la suta), Theodor Stolojan (5,88 la suta) si Mugur Isarescu (4,01 la suta). Alti politicieni in topul agresivitatii, cu atacuri la adresa colegilor, sint Alexandru Sassu cu 51,16 la suta, Traian Basescu cu 33,33 la suta, Valeriu Stoica cu 32,50 la suta, Ioan Muresan cu 30,61 la suta. Iliescu si Muresan - cei mai atacati Ion Iliescu este cel mai atacat politician, acumulind 30,81 la suta din atacurile adversarilor politic. Pe celalalte locuri se afla Ioan Muresan cu 28,57 la suta, Petre Roman cu 25 la suta, Traian Basescu cu 23,96 la suta, Traian Remes cu 23,81 la suta, Mugur Isarescu cu 22,95 la suta. Pe ultimele locuri sint Gyorgy Frunda, cu 10,71 la suta si Teodor Melescanu cu 12,82 la suta. LUCIAN PURCAREANU Meseria, bratara de aur Emil se intoarce la Catedra de mineralogie Dupa incheierea mandatului sau la Palatul Cotroceni, presedintele Romaniei se va reintoarce la Facultatea de Geologie si Geografie din cadrul Universitatii Bucuresti. Emil Constantinescu va reveni la Catedra de mineralogie-cristalografie, pe postul de profesor universitar, cu norma intreaga, din prima saptamina a semestrului al doilea, adica din 2 februarie 2001. "Toata vremea postul mi-a fost mentinut si mi-am continuat activitatea cu doctoranzii", a dezvaluit ieri presedintele Constantinescu, dupa ce a participat la aniversarea unui secol de invatam"nt geografic in Romania, in Aula Magna a Universitatii Bucuresti. Rectorul Ion Mihailescu i-a marturisit presedintelui ca profesorii si studentii il asteapta sa ia "din nou rucsacul in spate" si sa mearga cu ei pe munte, pentru ca "muntii si studentii sint mai loiali decit alti parteneri pe care i-ati avut". CRISTIAN OPREA Campanie cu delicatese Petre Roman: "Actul guvernamental a sfirsit in gelozie stupida" "Daca PDSR va cistiga alegerile, ce va face? Au spart deja o banca. Ce le mai ramine de facut? Mai pot sparge Banca Comerciala Romana, mai pot vinde Romgazul si mai pot vinde societatea de distributie a energiei electrice", a afirmat Petre Roman ieri, la o intilnire cu intreprinzatorii particulari din Medias. Liderul PD a spus despre pedeseristi ca "nu-s constienti", ca "n-au nici cea mai mica idee despre ce au facut in economie", la ei totul fiind "o chestiune de clanuri", de cine pe unde vrea sa fie ministru. Petre Roman a vorbit despre "greseala grava" a PD din 1996 cind "a pornit la drum cu CDR" fara un desfasurator exact al actiunilor guvernamentale, iar actul executiv a dus in final la "gelozie stupida, prosteasca". NARCISA IORGA Bref Un nou verdict CNSAS: Marko Bela si Gyorgy Frunda nu au colaborat cu Securitatea Presedintele UDMR Marko Bela, care candideaza pentru Senat la alegerile din noiembrie, si Gyorgy Frunda, candidatul UDMR pentru scaunul de la Cotroceni, nu au colaborat cu Securitatea. Acesta este verdictul dat ieri de Consiliul National pentru Studierea Arhivelor Securitatii. UDMR a fost prima formatiune politica care a inaintat CNSAS listele cu candidatii la alegerile parlamentare si prezidentiale. Din aceasta lista, CNSAS a verificat 62 de candidaturi si nu a gasit pe nimeni care sa fi facut politie politica. (T.G.) Nastase are planuri mari pentru MAE PDSR intentioneaza sa modifice dupa alegeri structura unor ministere. Prim-vicepresedintele PDSR, Adrian Nastase, a declarat ieri, la Focsani, ca Ministerul Afacerilor Externe va primi Departamentul Comertului Exterior din Ministerul Industriilor, pentru a dezvolta dimensiunea economica a MAE si a gasi noi piete de desfacere si formule de colaborare pentru Romania. "In prezent, exista o intreaga nebunie in ambasade pentru ca reprezentantii economici nu raspund la coordonarea ambasadorilor deoarece apartin Ministerului Industriilor si Comertului", a declarat Nastase, citat de Mediafax. El a spus ca Romania va trebui sa isi dezvolte relatiile cu vecinii si sa deschida noi linii de colaborare, pe linga integrarea in UE si NATO, cu Rusia, Orientul Mijlociu si China. (L.P.) Isarescu convoaca un "seminar" pe tema cartilor de alegator Premierul Mugur Isarescu se va intilni luni cu liderii tuturor partidelor parlamentare si cu ministrul functiei publice pentru a discuta pe tema cartilor de alegator. Cum s-a ajuns la programarea acestei intilniri? Miercuri, presedintele PDSR, Ion Iliescu, i-a trimis primului-ministru o scrisoare in care a solicitat organizarea unei asemenea intilniri pentru a stabili daca la alegerile parlamentare si prezidentiale se va vota numai pe baza cartii de alegator sau doar pe baza buletinului de identitate. Si presedintele ApR, Teodor Melescanu, a prezentat zilele trecute, intr-o conferinta de presa, citeva carti de alegator tiparite pe numele unui singur alegator. (C.S.) Campania pe sticla - Temele emisiunii "Tu Alegi!" din aceasta seara, de la Antena 1, vor fi sanatatea si asigurarile de sanatate. Radu Herjeu ii va avea invitati in studio, de la ora 17.00, pe prof. dr. Serban Bradisteanu (PDSR), prof. dr. Iulian Mincu (PRM) si dr. Dan Sabau (ApR). Cetatenii care vor sa fie prezenti in studio se pot anunta la telefoanele: 2301844, 2303202 si 2326819. - La TV Romania 1, talkshow-ul electoral "Alegeri 2000", moderat de Gilda Lazar, se va preocupa de problemele invatamintului cu invitatii Andrei Marga (CDR), Ecaterina Andronescu (PDSR), Daniela Crasnaru (PNL) si Marton Arpad (UDMR). Vor fi prezenti ziaristii Emil Hurezeanu si Cristian Tudor Popescu. (C.O.) 