 Taioarele si costumele au adus Romaniei un miliard de dolari Productia industriala realizata in anul 2000 a crescut, fata de anul trecut, cu 8,7%, pe fondul evolutiilor pozitive consemnate in toate sectoarele industriale, a anuntat Constantin Chirca, vicepresedintele Institutului National de Statistica si Studii Economice (INSSE). Productia de energie a inregistrat o crestere de 8,9%, in timp ce industria prelucratoare a raportat un plus de 8,9%. De asemenea, productia industriei extractive s-a marit cu 7,3%. Potrivit datelor INSSE, in cadrul industriei prelucratoare cresteri semnificative au avut ramurile cu ponderi mari la export, si anume confectionarea articolelor de imbracaminte, unde productia a urcat cu aproape 54%, masini si echipamente, cu 28,5%, chimie si fibre sintetice si artificiale, cu 24%, precum si metalurgie, cu 22,1%. Costumele taior pentru femei si costumele pentru barbati au adus firmelor romanesti de comert exterior incasari de peste un miliard de dolari in primele 11 luni ale anului trecut, ponderea acestor marfuri in totalul exporturilor Romaniei ajungind la aproape 11%. Materiile textile si articolele din acestea si-au adjudecat o cota de 24,3% din totalul marfurilor romanesti care au luat calea exporturilor, iar valoric au adus incasari mai mari cu aproape 303 milioane dolari fata de primele 11 luni ale anului 1999. In cadrul acestei sectiuni, exporturile de articole de imbracaminte si accesorii, altele decit tricotate sau crosetate, au insumat 1,62 miliarde dolari, ceea ce reprezinta 70% din totalul grupei de marfuri si 17% din ansamblul exporturilor. Cu o valoare a incasarilor de 503 milioane dolari, confectiile tricotate detin 5,3% din totalul exporturilor. INSSE urmeaza sa stabileasca care este contributia la export a produselor de imbracaminte realizate in Romania in sistem lohn. GABRIELA TINTEANU Preturile alimentelor de baza - sub control "Mercurialul" Nastase Guvernul va controla evolutia preturilor la produsele alimentare de baza "in limitele legii si ale economiei de piata", a anuntat ieri premierul Adrian Nastase. Produsele ale caror preturi vor intra cu prioritate sub control sint piinea, laptele, carnea si energia electrica - toate fiind incluse in componenta cosului minim de consum. Potrivit primului-ministru, motivatia acestei decizii ar fi aceea ca "Guvernul nu poate permite ca anumite persoane sa-si rotunjeasca veniturile pe seama populatiei", impunindu-se, astfel "masuri drastice" impotriva celor care majoreaza preturile acestor produse fara o justificare reala. In acest context, Nastase a aratat ca inflatia este, in mare masura, doar "un proces psihologic", exemplificind aceasta idee prin faptul ca doar anuntarea unei cresteri de tarife la energie electrica determina, de regula, si cresterea celorlalte preturi, fara vreo justificare reala. OANA PATRAULESCU Finantele, cu ochii pe marii datornici Premierul Adrian Nastase intentioneaza sa solicite Ministerului Finantelor sa desemneze cite un reprezentant in consiliul de administratie al fiecarei societati cu mari datorii la buget. Reprezentantii ministerului vor avea, astfel, rol de monitori ai procesului decizional in cadrul consiliilor de administratie ale acestor intreprinderi. Hotarirea premierului are ca motivatie faptul ca exista patroni care au cumparat de la stat societati comerciale "in conditii neclare", pe care "le-au stors ca pe o lamiie, pina la ultima picatura" si pe care le-au lasat, apoi "in bratele statului", in stare de faliment si cu sute de angajati fara locuri de munca. (O.P.) Certificat de depozit cu discount Banca Comerciala Romana a lansat in aceasta saptamina certificatul de depozit cu discount in lei si in valuta. Produsul are dobinda fixa si scadenta la trei luni. Valorile nominale ale certificatului sint de 10 milioane lei, 1.000 dolari sau 1.000 marci. Un certificat in lei poate fi achizitionat cu 9.312.700 lei, iar la scadenta din 2 mai, deponentul primeste 10 milioane lei, discountul echivalind cu o dobinda de 38,5% anual. Certificatele in dolari se achizitioneaza cu 987,65 dolari, titularul primind la scadenta 1.000 dolari, echivalentul unei dobinzi de 5% anual. Certificatele in marci germane costa 990,88 marci si aduc la maturitate 1.000 marci, discountul echivalind cu o dobinda de 4,8%. (G.T.) Importurile de griu nu au primit "unda verde" Beneficiarii celor 100.000 de tone de griu scoase de la rezerva de stat vor fi numai firmele producatoare de piine, a declarat ieri ministrul agriculturii, Ilie Sarbu. Griul va fi licitat prin Bursa Romana de Marfuri, la un pret de inceput care urmeaza a fi comunicat de Agentia Nationala a Rezervelor de Stat. Revinzarea griului este interzisa. Ministrul agriculturii a aratat ca o hotarire clara privind eventuale importuri de griu nu a fost luata deocamdata pentru ca stocurile de circa 600.000 de tone de griu sint suficiente pentru inca trei luni. Sarbu a precizat ca guvernul nu a aprobat inca programul GSM 103 privind importul de griu din SUA pentru a studia si alte piete care ar putea oferi conditii mai avantajoase. "Incercam sa eliminam posibilitatea de specula si crearea de favoruri pentru unii sau altii", a adaugat Sarbu, aratind ca o decizie clara privind importurile se va face "cind vom stabili ca nu vom putea acoperi necesarul de griu din productia proprie". " NICOLETA BURTAN De dragul Societatii Nationale Tutunul Romanesc, Guvernul este la un pas sa incalce legea Ilie Sirbu, ministrul agriculturii, alimentatiei si padurilor, a declarat saptamina trecuta ca inspectorii Corpului de Control al ministerului fac o ancheta la Societatea Nationala Tutunul Romanesc (SNTR) in vederea analizarii situatiei financiare a societatii. "Analiza are rolul de a stabili daca pierderile SNTR, de aproximativ 2.000 miliarde lei, nu au fost cumva dirijate sau planificate", a spus Sirbu. El a precizat ca pina la identificarea cauzelor care au generat pierderile inregistrate, privatizarea SNTR a fost aminata cu un an. Guvernul nu cunoaste cauzele datoriilor SNTR catre stat Ancheta de identificare a cauzelor care au condus SNTR in postura de a fi unul dintre marii datornici ai statului nu este finalizata. Cu toate acestea, guvernul a discutat joi un proiect de hotarire pentru a acorda SNTR reesalonari. Masura are un scop clar: reluarea productiei SNTR deoarece aceasta nu mai are licenta de marcare din cauza ca figureaza cu datorii bugetare. Voci din guvern au sustinut ca este de dorit ca SNTR sa-si plateasca datoriile bugetare prin productie, fara a apela la reesalonari. Din acest motiv, guvernul a luat o decizie surprinzatoare: a abilitat Ministerul Finantelor sa decida daca SNTR poate primi licenta de marcare fara a-i fi reesalonate obligatiile bugetare. Motivatia deciziei a fost aceea ca daca ar primi licenta de marcare, SNTR si-ar relua activitatea si ar putea plati obligatiile bugetare din productie. Lucru greu de crezut. SNTR a fost "aruncata" in curtea Ministerului Finantelor Unul dintre principiile economiei de piata spune ca guvernul trebuie sa asigure un tratament nediscriminatoriu pentru toti "actorii" pietei. Acest lucru insa nu se intimpla atita timp cit producatorii straini sau autohtoni ori importatorii care au nevoie de licenta de marcare (n.r. - pentru produsele din tutun si bauturi alcoolice) si isi achita la termen darile catre stat nu beneficiaza de facilitati, iar SNTR este cadorisita cu inlesniri fiscale. Inlesniri care au acoperit gaurile generate de afacerile derulate de diverse grupuri de interese cu ex-manageri ai SNTR (n.r. - inainte de scumpirile tigarilor autohtone - informatii stiute doar de oficiali din SNTR, agricultura si finante - distribuitorii si-au facut stocuri de miliarde si le-au scos pe piata imediat dupa scumpire, la preturi inferioare celor de la poarta SNTR). Acum, Ministerul Finantelor are doua posibilitati: sa incalce Ordonanta de Urgenta 63/1999 si sa propuna acordarea licentei de marcare fara ca SNTR sa-si plateasca obligatiile bugetare, fie sa ceara guvernului respectarea legii (n.r. - art. 4, al. 5 din OU 60/1999 stipuleaza: "Nu se elibereaza licente de atestare a dreptului de marcare a agentilor economici, producatori interni sau importatori, care inregistreaza obligatii bugetare"). Daca ministrul finantelor, Mihai Tanasescu, va alege ultima cale, guvernul va trebui sa reanalizeze acordarea de reesalonari pentru SNTR. Insa daca isi va asuma raspunderea de a incalca legea, Mihai Tanasescu risca sa supuna ceilalti producatori si importatori de tigarete si de bauturi alcoolice la un tratament discriminatoriu. Ce va urma apoi este usor de prevazut: indreptatiti de un precedent, producatorii si importatorii de tigarete si bauturi alcoolice nu-si vor mai plati la termenele prevazute debitele bugetare, cerind sa beneficieze de unui tratament similar cu SNTR. Ceea ce ar pune in pericol tinta de deficit bugetar. Adica chiar acordurile pe care guvernul actual vrea sa-l incheie cu FMI si cu Banca Mondiala. Tutunul romanesc sta cu mina intinsa la guvern Aleodor Paunescu, manager general provizoriu al SNTR, spune ca "guvernul trebuie sa permita, indiferent prin ce cale, reluarea productiei SNTR". Acesta si-a motivat afirmatiile prin faptul ca SNTR are 3.700 de angajati si dispune de un important stoc de tigarete si tutun fermentat". (n.r. - stoc de 242 tone tigarete si 11.170 tone tutun fermentat). Intrebat daca nu e normal ca inainte de a se decide in privinta SNTR nu ar trebui sa se astepte rezultatele anchetei Ministerului Agriculturii pentru a studia cauzele care au generat pierderile, Paunescu s-a abtinut sa comenteze. OVIDIU ZARA 