 Doctorul violator de la Iasi a fost arestat Procurorul iesean Iulia Diaconu a emis ieri dupa-amiaza un mandat de arestare preventiva de 30 de zile pe numele medicului Radu Paun, sub acuzatia de act sexual cu un minor si corupere de minori. Medicul din comuna Cozmesti-Iasi a fost denuntat de Ramona Tomita (13 ani) ca a sechestrat-o si violat-o in incinta dispensarului din localitate. Fetita l-a acuzat si pe tatal vitreg, Gelu Vieru, ca a obligat-o sa intretina raporturi sexuale cu el mai multe luni la rind. Conducerea Parchetului de pe linga Tribunalul Iasi a hotarit schimbarea tuturor politistilor si procurorilor care s-au ocupat de cercetari. Masura a fost luata din cauza administrarii defectuoase a probelor in dosar. (C.D.) Ionela are 16 ani, un copil si e gravida in luna a opta Desi are numai 16 ani, Ionela Daniela Merceanu este deja mama unui baietel de 2 ani si trei luni si peste citeva zile va naste iar. E din Bacau, dar greutatile cu care s-a confruntat familia ei au determinat-o sa-si ia lumea in cap. O vreme a locuit la sora ei, care mai avea in gazda o femeie. Fratele acesteia din urma, Razvan Hohoi (23 de ani), a indragit-o pe Ionela si, de cinci ani, sint impreuna. El este nascut in Piatra Neamt, dar nu si-a cunoscut parintii pentru ca, incepind cu virsta de doi ani, a stat la orfelinat. Amindoi au reusit sa termine patru clase, dupa care au apucat drumul strazilor. Razvan, de cind se stie, spala geamurile masinilor. Acum, lucreaza in parcarea unui hotel unde sint mai mult masini de "smecheri", sau de patroni, si cistiga zilnic peste 100.000 de lei. Cu banii astia, iau tigari si de mincare. Stau pe unde apuca pentru ca nu au avut norocul sa primeasca vreo locuinta. Si nici nu se intrevede vreo speranta de a-si gasi un adapost pentru ca nu au acte si nici unul dintre ei nu este angajat. Au fost la primarie pentru a incerca obtinerea unei locuinte sociale, dar s-au lovit de aceste neajunsuri. Cele mai multe nopti si le-au petrecut, pina acum, in gara. Pina la 4 dimineata, stau pe o bancuta intr-un bar apropiat, "Mireasa", dupa care merg in gara. Daca se ia vreun politist de ei, spun, "la vrajeala", ca asteapta sa ia trenul spre Bacau si, asa, mai prind citeva ore de somn pe cimentul sau bancile salii de asteptare. Acum, cei doi, impreuna cu micutul Nicolas, asteapta cu teama sa le apara pe lume cel de-al doilea copil. Ionela nu stie unde si cum va naste pentru ca nu are buletin. Desi sint dispusi sa faca orice este necesar pentru a intra in lumea civilizata, nimeni nu-i baga in seama. Peste o luna, cind vor fi patru guri la masa, viata lor deja va fi mult prea insuportabila, dar nu s-au gindit vreo clipa sa-si abandoneze micutii intr-un orfelinat. E singura lor avere. MIRCEA FURDU Tribunalul Comercial Bucuresti a hotarit: procesul intentat de fostul tenisman firmei care patroneaza PRO TV se va judeca in Romania Tiriac a cistigat prima rundaIeri s-a consumat primul episod dintr-un serial care nu e pe ecranul, ci in spatele unuia dintre cele mai urmarite posturi private de televiziune din Romania. Parteneriatul de un deceniu dintre Adrian Sarbu si Ion Tiriac e dat acum pe mina avocatilor; dantelaria intima a unei afaceri media imbracata in haine cu croiala scumpa iese la iveala precum cea purtata dezinvolt de manechine care se plimba pe podium in lumina bliturilor. Miza disputei e legata de bani. Adrian Sarbu si CME, firma americana care e actionar majoritar, au hotarit ca Media Pro International are nevoie de 10 milioane de dolari. Fiecare actionar urma sa aduca bani corespunzator cu partea pe care o detine in firma. Ion Tiriac si firma sa au avut insa unele rezerve. Avocatii Rootland au lasat sa se inteleaga ca totul a pornit cind Ion Tiriac a incercat sa afle cum au fost cheltuiti banii Media Pro International. Explicatiile nu au venit si, atunci cind s-a pus problema pomparii de noi fonduri in firma, Rootland a cerut timp de gindire. Ceilalti asociati au mers insa mai departe. S-au intrunit si au hotarit: 10 milioane pina pe 10 august! Cine nu aduce banii ramine cu procente mai putine in firma. Prin procesul deschis la Sectia comerciala a Tribunalului Bucuresti, firma lui Ion Tiriac incearca sa obtina anularea deciziei luate de ceilalti asociati, printre care si Adrian Sarbu, sau macar prelungirea termenului pina la care poate aduce banii. De cealalta parte, avocatii Media Pro International incearca pe cit posibil sa traga de timp. Ieri judecatorii Sectiei comerciale a Tribunalului Bucuresti au respins cererea prin care, cu o zi inainte, Media Pro a solicitat judecarea cauzei la Curtea de Arbitraj Comercial de la Amsterdam. Asta ar fi insemnat trecerea timpului, deci si a termenului pina la care Ion Tiriac si firma lui ar fi trebuit sa aduca banii - 1,9 milioane dolari, cit reprezinta partea firmei Rootland pentru majorarea de capital. Litigiul se va judeca, tot la Sectia comerciala a Tribunalului Bucuresti, urmatorul termen al procesului fiind stabilit pentru data de 15 august. Batalia a fost deci cistigata, doar pe jumatate, asa ca avocatii firmei Rootland vor depune astazi o cerere de preschimbare a termenului abia stabilit de instanta, pe care spera sa-l aduca la o data anterioara zilei de 10 august. In situatia in care, pina la aceasta data, nu va obtine o sentinta definitiva de anulare a deciziei AGA, firma Rootland va fi nevoita sa adauge cele aproape doua milioane de dolari la capitalul societatii Media Pro International. Chiar daca acest lucru se va intimpla, reprezentantii firmei Rootland spun ca vor continua actiunea in justitie si spera ca sentinta definitiva sa le fie favorabila. Daca, intre timp, ei vor depune suma ceruta pentru majorarea de capital, iar justitia va decide anularea deciziei luate de ceilalti actionari, firma Rootland va primi banii inapoi, si fiecare actionar isi pastreaza cota de participare. Daca nu, Rootland va ramine doar cu 2 la suta din actiunile Media Pro International, fata de cele 19 procente pe care le are acum. VASILE SURCEL In cadrul imperiului Pro functioneaza un sistem-suveica, alcatuit din firme prestatoare de servicii. Prin acest sistem, resursele financiare sint dirijate catre firmele patronului si ale sotiei acestuia. Astfel ca, in timp ce firma mare inregistreaza pierderi, citeva firme mici au asigurata o piata sigura. Aceste firme au domenii de activitate direct legate de nevoile postului de televiziune. De pilda coafarea si machiajul vedetelor care apar pe sticla la Pro TV sint realizate printr-o firma in care Janine-Stefan-Sarbu (in acte Eugenia Sarbu) detine aproape 50a din actiuni. Vestimentatia vedetelor este asigurata - cu extrem de putine exceptii - de aceeasi creatoare de moda printr-o alta firma in care detine actiuni. Alte firme din cadrul acestui sistem-suveica asigura ordinea, paza si protectia la locatile apartinind grupului, curatenia, constructia decorurilor, ba chiar si inchirierea de mobilier. Intrucit este vorba despre servicii indispensabile bunului mers al activitatii intr-un grup media de asemenea marime, aceste firme nu someaza niciodata si nu au cum sa mearga in pierdere, asa cum este cazul uriasului lor client permanent. Media Pro International asteapta pasuiri pentru datorii "La noi pe birouri ajung doar dosarele datornicilor", spunea ieri dimineata un oficial din conducerea Fiscului Capitalei. "Cu cei care platesc nu avem treaba". Pe un astfel de dosar, aflat la Directia Finantelor Publice, scria cu litere mari Pro TV. Despre datoriile unui trust ca Media Pro International nu s-a vorbit niciodata pe sleau. Ca ziarist, daca pui o astfel de intrebare, oficialul caruia i te adresezi te priveste cu suspiciune. Nu cumva esti soldat intr-un razboi care poate face din el, functionarul, o victima "colaterala"? Acum nu e un secret ca Media Pro International a cerut inlesniri la plata unor datorii mai vechi catre bugetele publice inca de anul trecut, in noiembrie, cind fosta putere se pregatea sa-si faca bagajele. Dosarul a asteptat in dulapurile ministerului, iar cererea a ramas la mina noii puteri instalate la Palatul Victoria. Curind, subiectul "pasuiri si inlesniri la plata datoriilor bugetare" avea sa intre in discursul primului-ministru. Desi, initial, Adrian Nastase anunta inchiderea robinetului inlesnirilor pentru datornici, ulterior, guvernul a revenit la sentimente mai blinde si a schimbat doar regulile. Alaturi de cereri ale altor datornici, cea facuta de Media Pro International a trecut si ea de la Ministerul Finantelor la Directia Generala a Finantelor Publice si Controlului Financiar de Stat Bucuresti (DGFPCFS). Directorul general adjunct Vasile Tanasa ne-a spus ca dosarul urmeaza sa fie studiat de functionarii Fiscului si, in doua saptamini, o comisie va hotari daca inlesnirile cerute vor fi acordate. Care sint aceste inlesniri si despre ce sume este vorba? "Exista o lege care ne interzice sa facem publice aceste date", a fost raspunsul sefei DGFPCFS, Doina Popescu. Cum solicitarea a fost data spre rezolvare Fiscului Capitalei, se poate deduce ca sumele in cauza nu sint mai mari de 25 de miliarde. Aceasta e limita de competenta stabilita pentru DGFPCFS printr-un ordin al MF. Potrivit unor documente oficiale ale Ministerului Finantelor, publicate de PSD in "Cartea alba a preluarii guvernarii", Media Pro International era, in prima jumatate a anului trecut, intre primii 120 de datornici catre bugetele publice, cu 86,7 miliarde lei datorii. E deci foarte probabil ca cererea care asteapta raspunsul Fiscului Capitalei sa fie pentru o parte din aceasta suma. OVIDIU D. POPICA Tilharii cu cagule de la Bran, trimisi in judecata Ei vor sta aproape 15 ani la inchisoare si nu vor avea voie sa calce, timp de cinci ani, in Brasov, Bran, Moeciu, Fundata si Risnov Adrian Bratulescu (24 de ani) si Dorin Rozorea (26 de ani), cei care au comis jaful cu cagule de la Bran, vor fi trimisi in judecata astazi sub acuzatiile de violare de domiciliu si tilharie deosebit de grava. Procurorii Parchetului de pe linga Tribunalul Brasov au finalizat ieri rechizitoriul in acest dosar. Tilharii risca pina la 15 ani de inchisoare. In plus, procurorii au cerut judecatorilor ca celor doi sa le fie interzis accesul in Brasov, Bran, Moeciu, Fundata si Risnov, pe o perioada de 5 ani dupa executarea pedepsei, fiind considerati deosebit de periculosi. Reamintim ca, in noaptea de 24 spre 25 iulie a.c., cei doi tilhari au intrat in casa Teodorei Olteanu (54 de ani) si a fiicei sale, Loredana (30 de ani), mascati, inarmati cu o sabie si un cutit. Ei au escaladat fereastra de la o veranda, dupa care au patruns in casa si le-au luat pe femei la bataie. Teodora Olteanu a fost grav ranita, suferind o fractura a maxilarului si o leziune la una dintre miini provocata de sabia cagulatilor, fiind inca internata la Spitalul Judetean. Victimele au fost trase de par, amenintate cu moartea si obligate sa le dea atacatorilor toti banii din casa, peste patru milioane de lei. Unul dintre banditi a incercat sa-si insele tovarasul Mascatii i-au pus pe jar pe politisti, intrucit nu au lasat amprente la fata locului pentru ca au purtat manusi. Ei au fost demascati insa de urma unui pantof de sport plin de noroi, pe care a lasat-o unul dintre ei pe tomberonul folosit pentru a intra in casa victimelor. Din rechizitoriul intocmit de procurorii brasoveni reiese ca Rozorea a fost cel care a planificat jaful, el luind si cei mai multi bani. Tilharul a mai fost condamnat de trei ori pentru alte spargeri, ultima data fiind trimis la inchisoare pentru o pedeapsa de cinci ani, fiind eliberat conditionat in anul 2000. Adrian Bratulescu a fost eliberat conditionat din Penitenciarul Codlea, pe 11 iulie 2001, unde isi ispasea o pedeapsa de trei ani de inchisoare pentru furt si vatamare corporala grava. Acestuia i-a ramas de executat un rest de pedeapsa de opt luni de inchisoare. Dupa condamnarea lor pentru acest jaf, cei doi vor trebui sa execute si restul de pedeapsa care le-a ramas dupa ce au fost eliberati conditionat. CAMELIA CSIKI Noua oameni din Odobesti au primit Locuinta in vestiarul fotbalistilor Doua familii din Odobesti-Vrancea locuiesc de ceva vreme chiar pe stadionul echipei de fotbal din oras. Noua oameni, dintre care cinci copii, spun "acasa" vestiarului fotbalistilor de pe stadionul "1 Mai". De aproape doi ani, cele doua camarute de patru metri patrati, aproape la fel de mici ca o debara, tin loc de casa pentru cele doua familii. Iarna, vara, fara caldura, apa curenta sau lumina, locatarii stau aproape la fel ca in Evul Mediu, alaturi de trei catei si citeva pisici. Silvia Saban are 42 de ani si de aproape 20 traieste in concubinaj cu Vasile Hutanu. Au cinci copii cu care locuiesc intr-o singura camera, fara geamuri, in locul unde se schimba fotbalistii. Ca si cum n-ar fi fost de ajuns, zilele trecute a venit pe lume si al zecelea locatar, o fetita pe care o tin intr-o baie sparta deoarece nu au un patut pentru ea. Pe linga o soba si un pat, nimic nu mai tine loc de mobila in micuta incapere. Singura lor avere sint copiii, pentru care muncesc cu ziua, din zori si pina-n noapte. Si singura bucurie este ca au la dispozitie un teren de fotbal pe care sa se joace, lucru de care nu se bucura multi copii din Romania. Locatarii din vestiar spun ca, pentru citeva luni, primaria chiar le-a facut contract pentru spatiul care cu greu poate suporta denumirea de "acasa". In "garsoniera" de alaturi, adica vestiarul gazdelor, locuieste o alta familie, Vica (51 de ani) si Ion Turcanu (58 de ani), ambii pensionari. Ei spun ca toata viata au stat in gazda. Dupa revolutie, casa in care au stat a fost vinduta si au ramas in strada. Acum, de bine, de rau, au unde sa incuie si sa descuie usa, chiar daca fac asta intr-un vestiar. Desi vecinii lor au cam multi copii, ei spun ca se inteleg bine, ba chiar se mai uita impreuna la meciurile de fotbal. De voie, de nevoie au devenit microbisti. Tin cu cei care sint mai aproape de Odobesti pentru ca, de citiva ani, orasul a ramas fara echipa de fotbal, iar stadionul a ajuns un fel de islaz comunal. Toata lumea din oras stie unde locuiesc, iar postasul vine pe stadion ca sa le aduca pensia. Primarul: "Astia locuiesc in lux fata de altii" Primarul localitatii, Vasile Fudulica, spune ca orasul este foarte sarac si nu poate oferi locuinte tuturor celor care cer. "Astia stau in lux fata de altii! Cu siguranta nu vor primi alta locuinta pentru ca nu e de unde. In ultimii ani, orasul a fost asaltat de tot felul de cetateni care au venit de la munte. O sa luam masuri ca politia sa nu mai acorde mutatii definitive celor care nu detin locuinte proprietate personala", ne-a declarat primarul. De altfel, nici locatarii din vestiare nu prea spera sa primeasca o locuinta mai acatarii. Toate casele sint ocupate, cele vechi s-au darimat, iar de locuinte noi nici nu poate fi vorba. Singura lor speranta e ca primaria sa-i ajute sa repare vestiarele pentru ca "daca ploua afara, in casa mai ploua inca patru-cinci ore", spun chiriasii din vestiarul fotbalistilor. SILVIA VRINCEANU Copil de 10 ani, torturat de propria-i mama Un baietel de zece ani din comuna vrinceana Cotesti a fost torturat timp de doua ore de propria mama, recidivista, batausa si beata. Dupa cum reiese din raportul politiei locale, duminica seara, Ionut a fost legat cu sirma de miini si de picioare de un pat de fier si apoi maltratat prin aplicarea de lovituri cu cureaua si palmele. Cea care l-a torturat este mama sa, Ioana Nicolae, in virsta de 38 de ani, care era, la acea ora, sub influenta bauturilor alcoolice. Alertati de tipetele copilului, vecinii au anuntat politistii de la postul comunal, care l-au eliberat pe Ionut din ghearele mamei. Copilul a fost predat la Serviciul Social Judetean Vrancea, care se ocupa de el in prezent. Baietelul spune ca mama sa l-a batut in repetate rinduri si nu mai vrea sa se intoarca acasa. Ioana Nicolae a mai facut puscarie pentru vatamarea corporala a copilului. Aflata sub cercetarea politiei, ea a spus ca Ionut a fost obraznic si ca a vrut sa-i dea "o lectie de viata". SILVIA VRINCEANU Sapte raniti de o soferita neatenta Doua dintre victimele accidentului soldat cu sapte raniti, care a avut loc ieri pe raza comunei Otopeni, judetul Ilfov, se afla inca in stare grava. Catalin Bucur, baiatul in virsta de 12 ani, lovit in plin pe trecerea de pietoni in timp ce traversa strada alaturi de sora lui, Ionela, de sapte ani, a iesit din coma, dar se afla inca in stare foarte grava la Spitalul "Grigore Alexandrescu". Ionela a scapat cu leziuni usoare gratie fratelui sau care, potrivit martorilor, a protejat-o cu bratele. Tot in stare grava se afla si Aurelia Raica, pitesteanca in virsta de 51 de ani care a provocat accidentul. Ea a suferit un traumatism toracic cu fracturi ale coastelor, contuzie toracica si fractura la genunchi, specifica Mediafax. Reamintim ca accidentul a avut loc ieri, in jurul orei 17.00, pe DN 1, soseaua Bucuresti-Ploiesti. In Dacia condusa de pitesteanca se mai aflau patru persoane: Victor Raicu, 56 de ani, sotul soferitei, Ioana Alexandru, 48 de ani, si fiul acesteia Dragos in virsta de 11 ani, si un alt pasager ocazional Mihai Vasilescu, 53 de ani. Dupa ce i-a lovit pe cei doi copii pe trecerea de pietoni, femeia aflata la volan s-a speriat si a tras de volan intrind pe contrasens. A intrat in plin intr-un autoturism marca "Crysler", condus de nemtoaica Maria Hohn. Toti pasagerii Daciei au fost raniti. Cu exceptia soferitei, ceilalti au suferit leziuni usoare. (P.C.) Functionari constanteni, judecati pentru rambursari de TVA Intreaga fosta conducere a circumscrptiei financiare "Ovidiu"- Constanta, din perioada ianuarie-decembrie 1999, a fost trimisa in judecata pentru rambursari ilegale de TVA in valoare de peste 260 miliarde de lei. Beneficiarele acestor rambursari ilegale au fost firmele SC "Buket" SRL, SC "Koroplast Prim" SRL, SC" Sam-KA International" SRL. Anul trecut "Evenimentul Zilei" a prezentat in serial aceste abuzuri cu prejudicii imense pentru stat, sub genericul "Mafia rambursarilor de TVA". La scurt timp au fost arestati preventiv mai multi funnctionari de la aceasta circumscriptie financiara, intre care s-au aflat si directorul Ion Holban si inspectorul Haralambie Mihailov. Intre timp, prin diverse tertipuri judiciare, acestia au fost eliberati din arest, desi prejudiul era considerabil. Asa se face ca procurorii de la Parchetul General i-au trimis in judecata in stare de libertate pe Ion Holban, pentru abuz in serviciu, delapidare, instigare la fals intelectual si uz de fals, iar pe inspectorii Haralambie Mihailov, Anca Micu si Anica Bogdan pentru abuz in serviciu, fals intelectual si uz de fals. Copil inecat in mil Din cauza caldurii inabusitoare, Balcan Radu (10 ani) din comuna vrinceana Vulturu, care pazea, impreuna cu tatal sau, oile satului, pe cimp, a intrat in lac sa se racoreasca. Din nefericire, copilul care nu stia sa inoate prea bine a fost tras la apa adinca si, din cauza unui strat de mil, nu a mai putut sa iasa la mal. (S.V.) "Bomba" sifilis, a imbolnavit 15 barbati Epidemiologii nemteni au descoperit ca minora de 16 ani, din comuna Borlesti, bolnava de sifilis, a avut contacte sexuale cu cel putin 15 barbati. O parte din ei refuza internarea din cauza mediatizarii cazului. Conform precizarilor sefului sectiei, dr. Stelian Popescu, acestia prefera sa se prezinte la dispensarul comunal, unde li se fac analizele si li se recomanda tratamentul. (M.F.) Biografia plina de "bube" a unui politist parvenit Ofiterul Secara a arestat o batrina pentru ca era proprietara Locotenet-colonelul prahovean Viorel Secara are o zbuciumata fisa morala si profesionala, dar si o avere pe masura. Vila cu piscina la Comarnic, vila la Valea Calugareasca, fundatie cercetata pentru ca a inregistrat masini furate, acuzatii de mita pentru inmatriculari de masini sau pentru alte servicii. Istoria sa romantata incepe in 1993, cind Secara a fost destituit din functia de sef al Serviciului Circulatie Cimpina pe motiv ca a ascuns un dosar cu alcoolemie mare. Ulterior, el a fost transferat ca ofiter judiciarist la Ploiesti, ocupindu-se de furturile din autoturisme. In acea vreme, in arestul politiei Ploiesti se afla un anume Radu Alexandru, zis Rocco. Rocco sparsese Muzeul Ceasului din Ploiesti, de unde furase in jur de 100 de ceasuri vechi de peste 100 de ani. Secara l-a luat pe Rocco sub aripa sa protectoare si i-a promis ca va avea un regim preferential in arest. Potrivit cercetarilor, Secara il scotea pe Rocco dimineata din arest si il ducea la munca la vila sa cu piscina, aflata in constructie in Cimpina. O data, la intoarcerea in arestul din Ploiesti, desi era insotit de Secara, in timpul unei opriri, Rocco a reusit sa fure dintr-o izoterma 10 kg de cirnati, pe care i-a consumat la politie. Rocco a fost "avansat" apoi fochist la sediul politiei, de unde pleca cind voia in oras, fara a se intocmi actele necesare. Intr-una din zile, Rocco a plecat la iubita sa fara stirea nimanui. La ora 19.00, seful arestului a constatat ca Rocco nu era in sediul politiei. A raportat la IPJ Prahova evadarea acestuia, iar de aici s-a raportat la IGP si MI. A fost informat la domiciliu si col. Ilie (nasul lui Secara), pe atunci sef al Politiei Ploiesti, care, cunoscind tabieturile lui Rocco, a trimis un echipaj de politie la domiciliul iubitei "evadatului" si l-a recuperat pe hoinar. Pentru a scapa de sanctiune, exista probe potrivit carora col. Ilie, care instrumenta dosarul de evadare, a convins trei subofiteri (plutonierii Banica, Matei si Visan) sa ia asupra lor vina pentru ca nu vor pati nimic. Cei trei nevinovati au acceptat tirgul si imediat dupa ce au luat asupra lor vina, au si fost trecuti in rezerva. Gresesti si esti avansat Dupa incidentul cu Rocco, Secara n-a fost sanctionat, ci avansat comandant la Politia Comarnic. In paralel cu aceasta bogata biografie profesionala, Secara a inlesnit inregistrari de autoturisme contra spaga, asa cum rezulta din cercetarile procurorilor. Potrivit unor surse din politia prahoveana, pe fundatia "Scorpion", care apartine familiei sale, Secara a inregistrat zeci de masini, unele dintre ele furate, pentru care acum el este cercetat penal, iar doi ingineri de la RAR -Voluntari au fost arestati acum trei zile. In decembrie 1995, Secara a fost din nou avansat si adus la Bucuresti, in Corpul de Control al ministrului de interne. Dupa cum el insusi ne-a declarat, din functia detinuta la MI, Secara a reusit, in 1997, sa il convinga pe ministrul de interne, Gavril Dejeu sa renunte la anchetarea vilelor politistilor "pentru ca si ei sint oameni". Din aceeasi functie de la MI, scandal relatat pe larg de presa locala, Secara a ajutat o familie bogata din Bucuresti sa intre in posesia unui imobil din Azuga, de unde a fost alungata pe strazi batrina Elena Tocitu. N-a mai contat faptul ca ulterior expertizele criminalistice de la Ministerul Justitiei au confirmat falsul. Ba, mai mult, Secara a dispus si arestarea batrinei. Dupa eliberare, femeia a dormit prin gari si parcuri, iar acum nu se mai stie pe unde se afla. In 1998, Secara a fost, in cele din urma, destituit din Corpul de Control al MI pentru abuzuri. Culmea tupeului - candidat la sefia IPJ Prahova Cu toate acestea, in februarie 2001 el s-a inscris fara remuscari la examenul pentru sef al IPJ Prahova, alaturi de un alt politist cu "bube", colonelul Dumitru Tirnovscki, judecat in prezent pentru mita si favorizarea infractorului. Dupa ce, in aprilie, a demarat anchetarea lui Secara, acesta a fost mutat adjunct la Baicoi pentru ca, la scurt timp, sa fie suspendat si pus la dispozitia IPJ Prahova. Cit priveste averea sa, in afara de vila cu piscina din Comarnic, Secara mai detine un imobil in Valea Calugareasca precum si mai multe masini de lux, intre care cele suspecte de inmatriculare ilegala sint un Opel Vectra, adus din Belgia, un Ford Fiesta, adus din Germania, si un Mercedes pus la pastrare la Comarnic. Potrivit unor surse judiciare, in ultimele saptamini, cind a simtit ca se stringe latul, Secara si-a scos la vinzare proprietatile pentru a nu-i fi confiscate. Potrivit procurorilor militari care il ancheteaza, Secara a scapat pina acum de arest deoarece si-a pus piciorul in ghips. ONDINE GHERGUT NICOLETA SAVIN Veterinarul Stanut a operat de cezariana o iguana Tinarul medic veterinar Petru Stanut din Arad si-a cucerit, in putini ani, o faima care a depasit granitele tarii. Absolvent din 1995 al facultatii de profil din Timisoara, dupa ce a lucrat un timp in cercetare, dr. Stanut si-a deschis, de un an, propriul cabinet medical. Lansarea pe cont propriu in meseria de medic de animale nu a fost lipsita de peripetii. Primul ciine a murit pe masa de operatie Dr. Stanut isi aminteste primul soc produs de discrepanta dintre teoria din facultate si practica. In carti, dozajul anesteziei pentru ciini era eronat, un "zero" pus aiurea in carte avind implicatii dramatice in realitate. Asa ca, pentru ca a lucrat "ca la carte", primul ciine din cariera sa a decedat in urma anesteziei. Ulterior, cu stupoare, medicul aradean a aflat ca folosise doza unui animal de 50 de kg pentru unul de numai 5 kg. Inceputul a fost dificil, prima operatie reusita avind loc pe o masa, in curtea clientului. A operat un ciine de o tumoare, cu succes, animalul traind si astazi. De citva timp, dr. Petru Stanut s-a specializat intr-o manevra care da fiori unui novice. Medicul veterinar aradean executa detartraj dentar pentru ciini. Cum o asemenea manevra da emotii chiar si oamenilor, este usor de banuit ce se poate petrece cind intri cu aparatul intre coltii unui Rotweiller, de exemplu. Dar experienta isi arata roadele. Dupa cum ne-a demonstrat practic, dr. Stanut a invatat arta dozajului anesteziei. Catelul a fost apoi culcat pe o masa de operatie si, dupa ce pe dinti i s-a aplicat un spray, i s-a efectuat detartrarea cu un aparat cu ultrasunete care ar lasa invidiosi multi stomatologi umani. Dr. Stanut spune ca trateaza frecvent ciini apartinind unor straini in tranzit prin Arad, in special nemti. In Germania, un asemenea tratament costa 300 DM. La Arad, cu doar 300.000 de lei, ciinii sint scapati de pietrele de pe dinti. Dr. Stanut, sansa ciinilor pitbull Medicul Stanut isi aminteste de o operatie "de cezariana" efectuata unei iguane, din care a extras 38 de oua. Din pacate, desi a confectionat un incubator din doua acvarii garnisite cu turba vulcanica, o pana de curent a distrus ouale inainte de iesirea puilor de iguana. Un Rotweiller imens, care s-a auzit ca a apartinut Danielei Györfi, a sarit de pe masa de operatie de sub anestezie. Ciinele, cardiac si cu temperament coleric dupa un dresaj defectuos, a fost prins de cinci persoane si apoi reanesteziat si operat. Acum se simte excelent. Acelasi ciine, dupa o lupta cu un Pitbull, s-a ales cu o fractura. Dupa ce i-au pus piciorul in ghips, el si-a mincat pansamentul a doua zi. Dr. Petru Stanut a rezolvat rapid problema aplicind o substanta iritanta pe ghips. Printre interventiile mai deosebite se numara extragerea unei tumori de trei kilograme de la un cocker, o uretrostemie la un motan care a devenit ulterior pisica in urma extirparii penisului si testiculelor si remodelarii cailor urinare, o cezariana la un ciobanesc german, soldata cu nasterea a 15 pui, reanimati in doar 20 de minute, si lista poate continua. Dr. Petru Stanut este sansa pitbull-ilor care scapa din luptele ilegale de ciini, a cateilor agresati de inconstienti si a tuturor iubitorilor de animale care doresc binele preferatilor lor. SORIN TROCAN O studenta din facultatea ministrului Ecaterina Andronescu a fost la un pas de moarte Intoxicata la master La inceputul lunii iulie, studenta Lavinia Marinescu de la Facultatea de Chimie Industriala din cadrul Universitatii Politehnica - Bucuresti a suferit o grava intoxicatie in timpul unor experimente din cadrul lucrarii pentru master in chimie organica. In primele doua saptamini, intoxicatia s-a manifestat sub forma unor arsuri usoare pe miini si pe fata. Apoi, brusc, a urmat o eruptie in lant pe toata suprafata pielii, dupa cum ne-au declarat medicii care au tratat-o. Lavinia s-a aflat pentru citeva zile in stare critica, fiind izolata la Sectia boli profesionale din cadrul Spitalului Colentina. Acum, tinara si-a revenit si este in afara oricarui pericol. Medicul Calin Giurcaneanu, cel care a tratat-o, ne-a declarat insa ca studenta s-a aflat la un pas de moarte. Experimente cu substante toxice Lavinia isi pregatea masteratul, care consta in obtinerea unor alcooli derivati din diferite substante intermediare. Una dintre substantele din cadrul intregului proces se numeste 9-bromo-floren. Aceasta este substanta care a provocat intoxicatia studentei. Este vorba de o substanta relativ noua, despre care Lavinia ne-a declarat ca nu exista mentionate norme de toxicitate. De aceea, studenta nu si-a luat masuri sporite de protectie, intrind in contact direct cu substanta pe parcursul unei saptamini intregi. Ea a lucrat cu manusi de protectie, insa in unele cazuri a trebuit sa renunte la ele si a atins substanta. In plus, vaporii degajati au fost inhalati de Lavinia. Trebuie mentionat ca studenta isi pregatea lucrarea de master sub indrumarea profesorului conferentiar Stefan Iordache, iar lucrarile de laborator erau direct supravegheate de seful laboratorului, Ion Costea. Nimeni, din intreaga echipa, nu a stiut ca substanta poate da o asemenea reactie. Un caz nemaiintilnit Dr. Calin Giurcaneanu, medicul care a tratat-o pe Lavinia, seful Sectiei III dermatologie din cadrul Spitalului Colentina, ne-a declarat ca nu a mai intilnit un astfel de caz pina acum, desi are o experienta impresionanta in domeniu. Medicul ne-a spus ca fata a fost internata, initial, la Pitesti, pentru doua saptamini, cu arsura chimica pe fata si miini. Ea s-a internat acolo pentru ca parintii ei locuiesc in Pitesti. Apoi a venit la Bucuresti, la Spitalul Colentina, unde la numai citeva zile, tot corpul i-a fost acoperit de o eruptie extrem de violenta. Practic, epiderma se distrugea intr-un ritm alert. Cauza - intoxicarea cu o substanta chimica. Doctorul Giurcaneanu a mai intilnit cazuri de intoxicari chimice, dar majoritatea proveneau din mari combinate chimice si nici unul nu a fost atit de violent. Din discutia cu alte cadre medicale care au ingrijit-o pe fata, s-a desprins ideea ca studenta ar fi fost impinsa sa experimenteze substanta, pentru a se vedea care sint reactiile. Cu alte cuvinte, ar fi fost folosita pe post de cobai. Zeci de accidente in laboratoarele facultatii Seful lucrarilor de laborator, Ionut Costea, ne-a declarat ca el nu este sigur ca substanta pe baza de brom i-a produs fetei infectia. Acest lucru nu a fost stabilit pentru ca nu s-au facut analizele necesare. "Normele de protectia muncii au fost respectate, plus ca mai multi oameni au intrat in contact cu substanta si nu au patit nimic", ne-a asigurat domnul Costea. Cu alte cuvinte, potrivit sefului de laborator, Lavinia ar fi fost mai sensibila si din aceasta cauza s-a intoxicat. Costea recunoaste in schimb precaritatea dotarilor din laborator. Spre exemplu, instalatia de aerisire este veche de zeci de ani. Din aceste cauze, de-a lungul timpului, in laboratoarele de cercetare ale Facultatii de Chimie s-au produs nenumarate accidente si intoxicari, unele chiar fatale. Doctorii i-au indicat Laviniei sa-si schimbe cariera, pentru ca o alta intoxicatie de acest gen i-ar putea fi fatala. Fata este hotarita sa nu se mai apropie de vreun laborator timp de un an, iar dupa aceasta perioada sa se hotarasca daca va continua in cercetare. Lavinia s-a cam ferit sa discute cu noi, temindu-se ca o declaratie i-ar putea afecta relatia cu cei de la facultate si implicit viitorul profesional. Masterul a fost finalizat, dar doctoratul va fi reorientat pe alte substante, Lavinia urmind sa lucreze pe computer. Ea a tinut sa mentionam ca intreaga intimplare a fost un accident de munca, care i-a provocat incapacitatea de a mai lucra pe termen lung, dar care i se poate intimpla oricui in munca de cercetare, ea insasi cunoscind zeci de cazuri de intoxicare de-a lungul anilor, in laboratoarele facultatii. Lavinia aminteste, la rindul ei, despre dotarea necorespunzatoare pentru cercetare. Dar, mai grav este faptul ca normele de protectie a muncii nu sint aduse la cunostinta studentilor, desi acestia lucreaza cu substante noi, despre care nu se stie mai nimic. STEFAN CANDEA Sotia parapantistului acuza: Organizatorii au sters urmele accidentului de la Vatra Dornei Gabriela Caldare, vaduva parapantistului bistritean Razvan Caldare, accidentat mortal pe 12 iulie, in timp ce participa la Concursul National de deltaplanorism si parapanta, de la Vatra Dornei - virful Ousoru, s-a hotarit sa rupa tacerea si sa ceara sa se faca lumina in cazul mortii sotului ei, Razvan. Gabriela a ramas singura la doar 30 de ani, si este nevoita sa-si creasca fara tata cele doua fetite. Gabriela Caldare spune ca unii apropiati ai organizatorilor au curatat locul accidentului de dovezile care l-ar fi incriminat pe deltaplanoristul galatean, Ionel Carp, astfel incit, la o jumatate de ora de la prabusirea lui Razvan, "teatrul actiunii", filmat de un cameraman profesionist, arata cu totul altfel decit situatia reala, care fusese fotografiata de un necunoscut, cu aparatul de fotografiat al victimei, care a scapat neatins in urma impactului. "Razvan era un perfectionist si respecta intru totul regulamentele. Aripa cu care a zburat in acea zi, este una de maxima siguranta si nu una de performanta", ne-a spus Gabriela Caldare. "Am aflat despre moartea lui de la o prietena, care mi-a dat telefon ca a auzit la radio. Nici unul dintre organizatori nu a dat un telefon sa-mi spuna cum a fost posibila aceasta nenorocire. De ce parapanta si celelalte obiecte mi-au fost trimise mie, si nu au fost retinute drept ceea ce sint, adica probe?", se intreaba femeia. Cristian Rica, alt parapantist lovit de deltaplanoristul Ionel Carp Instructorul de zbor Stefan Kabos a declarat ieri ca, imediat dupa aparitia articolului din "Ev. Z", in care afirma ca vinovat de moartea lui Razvan Caldare este deltaplanoristul din Galati, Ionel Carp, a fost sunat de arbitrul principal al concursului de la Vatra-Dornei, Leonard Grigorescu, care i-a cerut sa retracteze declaratiile facute. In opinia lui Kabos, Carp a intrat din spate, pe sub parapanta lui Razvan, si i-a intepat acestuia aripa, ceea ce a determinat distrugerea in proportie de 65a a voalurii si prabusirea parapantistului cu cel putin 19 m/secunda. Pilotii sportivi care au participat la concursul nefast de la Dorna au ticsit site-ul Aeroclubului Roman cu declaratii in care marturisesc tot ceea ce stiu despre accident, cit si despre lipsa de profesionalism al organizatorilor. Marius Duta, din Brasov, precizeaza ca, moral, trebuie trasi la raspundere, atit Carp, cit si antrenorul acestuia, Ilie Vicol, care i-a permis acestuia sa zboare. Duta aminteste si ca deltaplanoristul a mai acrosat un parapantist, pe Cristi Rica, in anul 1998, dar acesta a avut noroc si a scapat cu viata. Cristian Rica din Miercurea-Ciuc. Rica spune ca moartea lui Caldare putea fi evitata, daca se respecta regulamentul, potrivit caruia Carp nu mai avea ce sa caute in nici un concurs, dupa ce a provocat accidentul de la Miercurea Ciuc, a carui victima a fost. FLORICA DURA [33][pl.dll?rid=expresro] 