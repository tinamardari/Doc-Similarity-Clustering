 Dati in git, virtual Politisti corupti, pe Internet De curind a aparut un site pe Internet care isi propune sa demaste coruptia si abuzurile politistilor. Cine acceseaza adresa de Internet "www.politisti-corupti.go.ro" afla ca: "Ofiteri sau subofiteri din Politia Romana, dupa 10 ani de la Revolutie, comit inca abuzuri asupra cetateanului contribuabil (...). In loc sa lupte prin mijloace specifice pentru a eradica aceste ilegalitati, politistii comit abuzuri impotriva cetateanului de rind". Ceva mai jos sint prezentate si citeva nume ale unor politisti din IPJ Constanta despre care se spune ca ar fi implicati in tot felul de afaceri dubioase: mr. Vasile Ionescu, col. Ion Balanuta, col. Ion Deacu, col. Stefan Raicu, lt.-col. Dan Salomia, mr. Mihai Toporan, col. Dan Grigore, col. George Dumitru, mr. Nicolae Bosoi, lt.-col. Romeo Tecau, col. Laurentiu Rusu, plut.-maj. Andrei Popescu. Pina ieri, site-ul a fost vizitat de aproape 2.300 de persoane. ALINA GRIGORE Generalul Marcu, de la filaj politic la privatizare Potrivit istoricilor de specialitate, actualul om-cheie din Agentia pentru Privatizare a avut misiuni de la Securitate sa supravegheze diaspora, "Europa Libera" si emigratia maghiara Functii guvernamentale-cheie au revenit, sub obladuirea PDSR, unor fosti ofiteri de Securitate. Atit primul-ministru, Adrian Nastase, cit si presedintele Iliescu ne recomanda sa uitam trecutul acestor personaje si sa apreciem competenta lor. In ciuda semnalelor internationale negative, liderii politici de la Bucuresti sustin in continuare pozitia fostilor securisti in functii guvernamentale, riscind sa fie considerati complici. Scriam ieri despre ascensiunea si decaderea generalului Victor Marcu in SRI, dupa 1990. Inainte de a fi debarcat de Virgil Magureanu, in 1995, Marcu a ajuns pina la functia de director adjunct al serviciului secret, fiind, practic, seful operativ al acestuia. Generalul Marcu a fost trecut in rezerva dupa ce Magureanu l-a banuit de deconspirarea unor misiuni ale SRI, respectiv actiunea de filaj de la terasa "Anda" din Bucuresti si actiunea informativa asupra Lojii Masonice (organizatie condusa de liberalul Dan Amedeo Lazarescu). Contestind supozitiile sefului sau, generalul a refuzat initial sa-si dea demisia, insa, dupa o intilnire intre patru ochi cu Magureanu, a acceptat sa iasa din sistem. Dupa toate informatiile de care dispunem, directorul SRI l-ar fi santajat pe adjunctul sau cu un dosar care continea informatii despre afacerile in care era implicat, in special cele pe relatia cu Belgia. Astazi prezentam in sumar activitatea generalului Victor Marcu inainte de anul 1989, asa cum a fost relatata de istoricul Marius Oprea, cercetator la Institutul Roman de Istorie Recenta. Potrivit informatiilor acestuia, Victor Marcu a absolvit in 1968 Scoala de ofiteri de securitate de la Baneasa, iar din martie 1975 a lucrat la Directia de Informatii Externe (DIE) a DSS. Numele de cod al lui Marcu a fost, initial, Victor Sirbu. Sub aceasta identitate, in perioada 1980-1985, el a fost sef de birou si sef de serviciu la U.M. 0103 din DIE, unitate care supraveghea grupurile legionare din diaspora, iredentismul maghiar, iar prin extensie se ocupa si de intimidarea si anihilarea emigratiei ostile regimului comunist. Intre 1985-1992, genralul Marcu a condus aceasta unitate si, dupa cum ne-a declarat, s-a ocupat de "fantome", adica ofiteri acoperiti trimisi in occident si reactivati la nevoie, dupa mai multi ani. Victor Marcu a avut si alte sarcini speciale in cadrul unitatii. Sub numele de cod Marian Nita, generalul s-a ocupat prin anii '80 si de supravegherea redactorilor postului de radio "Europa Libera", activitate care, dupa 1988, avea sa fie coordonata de colonelul Ristea Priboi, actualul deputat PDSR si sef al Comisiei parlamentare de control al SIE. Priboi i-a urmat in functia de sef al serviciului "Europa Libera" colonelului Vasile Buha, fapt pe care actualul Serviciu de Informatii Externe nu vrea sa-l deconspire pentru ca Priboi sa nu poata fi acuzat de politie politica. Prin ani '80, colonelul Victor Marcu era cu ochii pe "Europa Libera", dar avea misiuni de supraveghere atit a emigratiei maghiare originare din Romania, cit si a unor figuri marcante ale exilului romanesc. Fara a putea proba implicarea lui Marcu, cam in perioada cind acesta se ocupa de emigratie, au avut loc actiuni de intimidare sau anihilare (1982) a scriitorului Paul Goma si altor exilati. Fara a nega implicarea in "cazul Goma", generalul Marcu a tinut sa precizeze ca, prin natura functiei, aviza doar programele lunare de actiune, coordonate si semnate de generalul Nicolae Plesita, fost sef al spionajului romanesc. Victor Marcu a fost ofiter in cadrul serviciului secret extern pina in 1992, cind a fost transferat la SRI. O. C. HOGEA DAN BADEA Potrivit unui raport privind activitatea pe '98-'99, prezentat primului-ministru, Jumatate din vinzarile FPS-ului au imbogatit escrocii Premierul Adrian Nastase a luat cunostinta joi de rezultatele verificarilor intreprinse de Departamentul de Control al Guvernului asupra activitatii fostului FPS. Potrivit raportului, peste jumatate din privatizarile incheiate in perioada 1998-1999 au fost ilegale sau investitorii nu si-au respectat conditiile contractuale, ajungindu-se la falimentarea societatilor dupa privatizare. Astfel, aproximativ 70% din intreprinderile privatizate in anul 1998 au inregistrat, la sfirsitul anului, o evolutie nefavorabila comparativ cu anul anterior; 49% din societatile privatizate in acelasi an au evoluat mai rau la un an de la privatizare. 47% din societatile privatizate in cursul anului '99 au inregistrat aceeasi evolutie, in doar citeva luni ale anului acestea indreptindu-se spre faliment. Potrivit documentelor aflate in evidenta actualei Autoritati pentru Privatizare si Administrarea Participatiilor Statului (APAPS), in perioada august 1999-decembrie 2000, au fost incheiate 433 de acte aditionale la contractele de vinzare-cumparare ale unor societati comerciale, din care 254 prevedeau aminarea termenului de plata a actiunilor achizitionate de investitor, 88 diverse modificari sau decalari ale programului investitional, iar 91 - alte modificari ale clauzelor contractuale. "Incheierea unor astfel de acte aditionale a avantajat cumparatorii si, in numeroase cazuri, a condus la convulsii sociale sau actiuni sindicale care in mod cert au dezavantajat FPS", se arata in raportul adus la cunostinta primului-ministru. Ca atare, in perioada 1 ianuarie 1998-31 decembrie 2000, Directia de Control Intern a FPS a primit 5.379 de sesizari si reclamatii, din care peste 1.600 faceau referire la nereguli constatate in procesul de privatizare a unor societati (n.r. - vinzari de actiuni si active, lichidari de societati, locatii de gestiune, inchirieri, asocieri, vinzari de mijloace fixe si bunuri). In aceeasi perioada, in evidentele FPS au fost inregistrate 8.803 procese aflate pe rolul instantelor de judecata, in care Fondul Proprietatii de Stat are calitatea de reclamant sau pirit; dintre acestea, 811 procese au ca obiect anulari sau suspendari de licitatii, 924 - penalitati la contractele de vinzare-cumparare de actiuni, 436 - rezolutii ale acestui tip de contracte, 103 - constituiri si executari de gajuri (garantii), 15 - lichidare judiciara si falimente si 12 - actiuni la curtile de arbitraj. Deficiente grave ale procesului de privatizare Raportul Departamentului de Control si Anticoruptie prezentat premierului Nastase semnaleaza citeva categorii de deficiente grave ale procesului de privatizare desfasurat de fostul FPS. Un exemplu ar fi vinzarea unor societati comerciale (SC Bucuresti Turism SA sau SC Socomet SA Otelu Rosu) la o valoare mai mica decit valoarea capitalului social, doar in baza raportului cerere-oferta, in lipsa unui pret minim stabilit pentru cumpararea actiunilor gestionate de FPS. O alta metoda de privatizare "eficienta" utilizata de fostul FPS a fost vinzarea unor societati comerciale la o valoare inferioara chiar si fata de investitiile efectuate, fara ca acestea sa fie reevaluate inainte de privatizare si fara a se reactualiza capitalul social; exemple in acest sens sint privatizarile societatilor RECO Bucuresti si Petrotub Roman. In cazul Petrotub, dar si in cel al recent-verificatei SC Sintofarm Bucuresti, FPS a mai gasit o modalitate de a "marita" urgent respectivele societati: acceptarea unor garantii extrem de mici ale investitorului in comparatie cu suma pe care acesta se angajase sa o investeasca. O grupa aparte de privatizari sonore o reprezinta cea in care "membri marcanti ai partidelor politice au fost implicati in managementul si administrarea unor societati comerciale, inclusiv prin participarea directa in consiliile de administratie si in adunarile generale ale actionarilor", mai precizeaza raportul Departamentului de Control si Anticoruptie. Astfel de cazuri au fost constatate la privatizarile SC Neptun-Olimp, SC Hercules SA Baile Herculane etc. Influenta persoanelor implicate in aceste privatizari s-a exercitat fie prin presiuni pentru vinzarea societatilor la un pret mic si catre companii straine concurente cu cele indigene, fie prin favorizarea incheierii unor contracte preferentiale (sub pretextul asocierii in participatie pentru active atractive, dar in scopul vinzarii ulterioare a activelor catre titularii de contracte), fie prin incalcarea flagranta a legislatiei, prin neintroducerea in contracte a unor clauze clare de reziliere si daune de interese, situatia personalului, termen de plata, program investitional etc. Exemple in acest caz sint privatizarile societatilor Tepro Iasi, IMG Bucuresti, BTT Bucuresti, Comcereal Vaslui, Fabrica de Zahar Bod, Combinatul Siderurgic Resita, Bucuresti Turism etc. Printre principalele cauze care au determinat implicarea politica in aceste privatizari se afla, potrivit constatarilor DCG, "crearea unui pol de putere decizional, fundamental pentru economia nationala la nivelul FPS, paralel cu optiunile, hotaririle si realitatile vietii economice si mecanismelor de piata, alimentate de viziunile diferite privind necesitatea si scopul privatizarii dintre presedintie si guvern". Pe de alta parte, eliminarea controlului Curtii de Conturi asupra procesului de privatizare a creat o libertate mai accentuata in procesul decizional cu privire la privatizare. Multe dintre tranzactiile defectuoase s-au facut si prin implicarea pietei de capital, prin cesionarea catre SIF-uri a unor pachete de actiuni la societatile comerciale cu o valoare de piata ridicata, in schimbul unor actiuni cu o valoare de piata scazuta. Raportul DCG da exemple, in acest sens, privatizarile ONT Carpati, SC Fraga SA Bucuresti, SC CICO SA Bucuresti, SC ASIROM SA Bucuresti. Printre alte nereguli sesizate, raportul face referire si la nivelul exorbitant al salariilor in cadrul fostului FPS si propune actionarea in justitie a celor responsabili "pentru stoparea efectelor negative aparute pe domeniul privatizarii, ca urmare a masurilor intempestive luate de fostul guvern in ultima perioada a anului". Documentul nu face, insa, exemplificari si in acest sens. Tot in cadrul sedintei de guvern de joi, premierul a fost informat in legatura cu rezultatele verificarilor la societatile OIL Terminal, Insula Mare a Brailei, Rodipet si Azomures asupra carora a dispus controlul in urma cu doua saptamini. OANA PATRAULESCU Justitia a inceput razboiul cu presa Gabriel Stan, dat in judecata si condamnat pentru un articol publicat in urma cu doi ani si jumatate O sentinta data, de curind, de Judecatoria Brasov, prin care un ziarist este condamnat la sapte luni de inchisoare cu suspendare a indignat opinia publica. Fostul redactor-sef al ziarului "Observatorul" din Brasov, pictorul Gabriel Stan, a fost condamnat, in prima instanta, pentru ca in perioada 12-18 septembrie 1996, in timp ce se afla la conducerea publicatiei brasovene ,a permis aparitia unui articol defaimator impotriva lui Iosif Kiss, din Brasov. Articolul pentru care a primit aceasta pedeapsa era semnat de Irina Roth si Sandu Ionescu. Semnatarii materialului au redat declaratiile unor persoane care au fost in puscarie si care sustineau ca brasoveanul Kiss le-a fost coleg la inchisoare. Fostul director al ziarului sustine ca s-a incalcat termenul legal care permitea actionarea in judecata Ion Minzala, fost director al ziarului "Observatorul", sustine ca Iosif Kiss a incalcat termenul legal care i-ar fi permis sa actioneze un ziarist in judecata pentru calomnie, depunind plingerea penala impotriva lui Gabriel Stan abia dupa doi ani si jumatate de la aparitia articolului. "Initial, Kiss i-a actionat in judecata pe Irina Roth si Sandu Ionescu, acuzindu-i de calomnie. Instanta a incercat sa-i gaseasca pe cei doi ziaristi cu ajutorul politiei, insa nu a reusit. In 19 februarie, dupa doi ani si jumatate, am fost chemati la politie atit eu, in calitate de director al ziarului «Observatorul» la acea vreme, cit si Gabriel Stan, care a fost redactor-sef la publicatia amintita in aceeasi perioada. Am fost intrebati cine a semnat acel articol la adresa lui Iosif Kiss si unde pot fi gasiti cei doi ziaristi. Noi le-am spus anchetatorilor ca nu ne mai amintim numele acestora si am fost citati din nou, fiind totodata si acuzati ca favorizam «infractorii». Aceasta acuzatie mi s-a parut aberanta deoarece pentru articolul 206 din Codul Penal, privitor la calomnie, nu este prevazuta si favorizarea infractorului. In 19 februarie 1999, Gabriel Stan a fost chemat in judecata, ca inculpat, specificindu-se faptul ca semnatarul articolului a fost el. Instanta de judecata a admis chemarea lui Gabriel Stan in judecata, chiar si in conditiile in care, conform legii, expirase termenul care i-ar fi permis sa fie chemat in fata instantei. Partea vatamata a motivat ca a aflat tirziu faptul ca Gabriel Stan a semnat reportajul calomnios la adresa sa, iar judecatorii au admis cererea fara sa depuna la dosar probe concrete in acest sens. Cu toate acestea, Gabriel Stan a fost judecat. In 18 iunie 1999, s-a hotarit incetarea procesului penal. Judecatorii motivau ca nu exista nici o proba ca redactorul-sef al «Observatorului» ar fi semnat acel articol. Iosif Kiss a inaintat insa recurs la Tribunalul Brasov, iar cauza a fost rejudecata. Gabriel Stan s-a prezentat la proces, iar judecatoarea Anda Sinpetre a decis apoi condamnarea lui la sapte luni de inchisoare, spunind ca este vinovat deoarece nu a aflat identitatea semnatarilor articolului. Cei doi ziaristi care au scris materialul au fost colaboratori la «Observatorul» si nu semnasera cu firma editoare nici un contract de munca", ne-a declarat Ion Minzala, fost director al publicatiei. Ion Minzala considera ca sentinta a fost data sub presiune Ion Minzala considera sentinta data de Judecatoria Brasov impotriva colegului sau o grava eroare judiciara, mai ales ca, in luna mai 2000, a fost emisa o ordonanta de urgenta (O.U.53/2000) care inlatura raspunderea redactorului-sef in procesele de calomnie. "Atit eu, cit si cei doi semnatari ai articolului am fost achitati. Procurorul, ca reprezentant al Ministerului Public in acest proces, a cerut achitarea lui Gabriel Stan. Cu toate acestea, el a fost condamnat. Consider ca aceasta sentinta incalca grav libertatea de exprimare a ziaristilor. Impotriva ei, vom inainta recurs. A fost condamnat la inchisoare un om nevinovat. De altfel, avocatul lui Gabriel Stan a cerut in sedinta de fond sa fie consemnate presiunea si amenintarile asupra judecatoarei, pe care le-a facut avocatul lui Iosif Kiss chiar in sala de judecata", ne-a mai declarat Ion Minzala. Gabriel Stan a publicat articole in revistele brasovene "15 Noiembrie", "Alternativa", "Astra", si a devenit redactor-sef al ziarului "Observatorul" in 1995. Gabriel Stan este mult mai cunoscut ca pictor. In perioada 1970-2000 a avut numeroase expozitii in tara, in Europa, in SUA si Canada, lucrarile sale fiind foarte apreciate in strainatate. CAMELIA CSIKI Gemenii Ionel au terorizat un cartier intreg Politistii ieseni au reusit joi sa retina doi frati care au terorizat citiva ani cartierele Iasiului. Gemenii Ovidiu si Octavian Ionel (21 de ani) au fost retinuti pentru ultraj contra bunelor moravuri si vatamare corporala. Ei sint fratii mai mici ai sergentului-major Mircea Ionel care activeaza ca politist la Sectia I. Procurorii ieseni i-au arestat pentru o fapta petrecuta pe 8 aprilie 2000. Ovidiu si Octavian au patruns atunci in forta in discoteca Number One, unde, folosind doua sabii ninja, au provocat mai multe distrugeri si au lovit doua persoane ce au necesitat 25-30 zile de ingrijiri medicale. Aceiasi frati Ionel au asistat impasibili cum unul dintre "locotenentii de strada" a violat o eleva din cartierul Frumoasa, dar anchetatorii au concluzionat "neinceperea urmaririi penale" in acest caz. Ieri, fratii au fost prezentati la Parchetul de pe linga Judecatoria Iasi, unde li s-au emis mandate de arestare preventiva pentru 30 de zile. CATALIN DUMITRESCU Sase dintre protagonistii afacerii "Portbagajul" au fost pusi in libertate Sase dintre cele noua persoane implicate in afacerea "Portbagajul" au fost puse ieri in libertate, printr-o decizie a Curtii de Apel Bucuresti. Potrivit Mediafax, instanta de apel a admis recursurile impotriva prelungirii mandatelor de arest preventiv inaintate de Luiza Leuca, Marin Toader, Ion Stoian, Florian Stoenescu, Iulian State si Sirun Stan si a stabilit ca toti acestia pot fi judecati in stare de libertate. Singurii care vor mai ramine dupa gratii sint Ilie Alexandru, zis "Sandu Geamanu", Amet Metin si Gheorghe Radut, carora li s-au prelungit mandatele de arestare preventiva. (V.S.) Drama in comuna Grivita Elena Caraiman a putrezit de vie Tragedia unei femei din comuna Grivita, judetul Galati, i-a impresionat pe oamenii din comuna. Satenii sustin ca Elena Caraiman, in virsta de 56 de ani, a fost lasata de propria sa fiica sa putrezeasca de vie. Elena Caraiman a murit in conditii mizere, plina de rani intrate in putrefactie. "A murit ca un ciine" Vecinii spun ca Elena Caraiman a fost lasata sa moara ca un ciine, ca a murit cu zile. "Era tinara, putea sa traiasca daca fiica-sa ar fi dus-o la doctor s-o caute", ne-a spus Varvara Nicoara. Elena Caraiman a murit cu doua zile in urma dupa o suferinta cumplita. Femeia suferea de un reumatism cronic, boala imobilizind-o la pat. In ultimele luni, Elena Caraiman nu se mai putea ingriji singura. Locuia impreuna cu trei nepoate si cu fiica ei. Satenii din Grivita spun ca femeia a fost infometata, ca nimeni nu o hranea si nu o schimba. Vecinii si unele rude ne-au mai spus ca abia la mijlocul lui decembrie Elena a fost primita in casa, ca pina atunci ea a fost lasata sa locuiasca laolalta cu ciinii. In casa fiicei ei, Elena Caraiman era tinuta intr-un pat mizer. In cele din urma, a fost dusa in casa surorii ei, in satul Calmatui. Dar starea ei era deja grava, ranile adinci de pe corp intrasera in putrefactie. Cu toate acestea, Elena a reusit sa le povesteasca rudelor despre suferintele si caznele la care a fost supusa. Rudele spun ca Elena povestea ca fata ei si ginerele fierbeau apa pe care i-o turnau in cap si ca ii bagau surubelnita in corp, ranind-o. Georgeta Rarinca, sora Elenei, face chiar o afirmatie extrem de grava: ca sora ei a fost omorita cu zile. Spatele ii era plin de escare intrate in putrefactie. Trupul neinsufletit al Elenei Caraiman arata ca si cum femeia ar fi avut o moarte violenta. Politistii ancheteaza moartea Elenei. Autopsia a confirmat faptul ca a murit din cauza infectiei generalizate a ranilor. Primarul din Grivita, Ion Borsan, spune ca a vorbit cu politistii veniti la fata locului. "Politia m-a informat ca medicul legist a constatat ca moartea a fost provocata de ranile care s-au produs din cauza unei igiene precare. Femeia nu s-a mai putut misca, iar ranile s-au supraincarcat". Rodica Antohi, fiica Elenei Caraiman, sustine ca si-a ingrijit mama asa cum trebuie. Ca o hranea, ca o spala si ca o schimba de cite ori era nevoie. Ea sustine ca oamenii din sat au ceva cu ea, ca asa este lumea, rea. Oamenii o acuza pe Rodica Antohi ca si-a lasat mama sa moara, sa putrezeasca de vie. "Nu e adevarat", spune Rodica. "Am ingrijit-o, am spalat-o si ii dadeam sa manince, o hraneam eu, ca nu putea sa se miste. Lumea a inventat tot felul de lucruri ca si cum le-ar fi spus maica-mea, dar nu e nimic adevarat, eu n-am impuns-o cu surubelnita", se apara femeia. Politistii urmeaza sa stabileasca daca Elena Caraiman a murit din cauza neglijentei fiicei ei, daca a fost, intr-adevar, infometata si chinuita asa cum sustin oamenii din Grivita sau daca boala pe care a avut-o i-a grabit sfirsitul. ALINA COMSA-DURBACA Sentinta FNI, un pumn in barba bugetului In cazul in care despagubirile acordate investitorilor vor depasi posibilitatile CEC-ului, statul va fi obligat sa bage mina in buzunarul contribuabilului Sentinta Curtii Supreme de Justitie (CSJ), care impinge despagubirea deponentilor de la FNI in curtea CEC, nu este in masura sa linisteasca apele acestui mare scandal financiar. Micii investitori mai au probabil de asteptat mult si bine pina sa-si vada sacii in caruta pentru simplul motiv ca sentinta CSJ nu obliga CEC sa plateasca. Pentru aceasta ar fi trebuit sa avanseze date concrete, sa spuna practic cit are de incasat de la CEC fiecare depunator. Or, sentinta CSJ nu stabileste acest lucru. Asa ca va mai fi nevoie de cel putin o alta sentinta, in alte procese, cu alte termene si alte expertize. Adica timp. Cit, nu se stie. Deocamdata, sentinta CSJ a inceput sa faca valuri. Primul-ministru nu vede cu ochi buni faptul ca CEC este prins la inghesuiala. Ministrul finantelor nu vrea nici el sa auda de despagubiri atita vreme cit ele forteaza poarta bugetului. Ideal ar fi ca banii micilor investitori sa fie recuperati atit de la cei care se fac vinovati de prabusirea afacerii, cit si de la cei care au profitat de economiile si naivitatea oamenilor. Numai ca pe acest teren autoritatile se misca greoi. Acuzatii arestati initial sint acum in libertate, sechestrul asupra bunurilor lor nu inseamna mare lucru, iar marii profitori nu sint luati serios la intrebari. Atita timp cit sumele pierdute nu sint recuperate din aceste surse, despagubirile preseaza spre CEC si bugetul de stat. De fapt, spre buzunarul cetateanului. Miza este din ce in ce mai mare, iar meciul a cam ajuns pe muchie de cutit. LAURENTIU CIOCAZEANU Cum isi pot recupera pagubitii banii Pentru a-si recupera banii, pagubitii FNI ar trebui sa parcurga multe etape. Un prim-pas care ar trebui facut de catre investitori ar fi convocarea Adunarii Generale, organ care sa desemneze un nou Consiliu de Incredere. Acesta din urma va trebui sa gaseasca un nou administrator (agreat de Comisia Nationala a Valorilor Mobiliare) pentru FNI, fara de care fondul nu poate exista. Administratorul ar trebui sa preia gestiunea de la SOV Invest (impreuna cu actele ridicate de organele de ancheta si cu cererile de rascumparare ramase). Apoi administratorul ar trebui sa gaseasca cumparatori pentru activele FNI (tot ce se poate valorifica: sedii, masini, computere etc.). Dupa valorificarea activelor fondului, va trebui stabilita valoarea care poate fi platita pentru o unitate de fond. Daca mai exista diferente de acoperit, administratorul va trebui sa adreseze catre actionarii SOV Invest (Centrocoop, CEC, Banca Agricola, Maria Vlas, alti actionari minoritari) o notificare in vederea completarii acelor sume in baza Legii 31, care prevede ca actionarii unei societati comerciale pe actiuni raspund in functie de valoarea capitalului social subscris. In final, daca si dupa ce actionarii FNI au contribuit cu anumite sume ar mai exista diferente de acoperit, administratorul trebuie sa adreseze o notificare CEC-ului, in baza contractului de cautiune-fideiusiune, pentru ca aceasta institutie sa contribuie cu diferente. In plus, CEC va putea despagubi investitorii FNI numai pe baza unei hotariri judecatoresti executorii sau pe baza unui act normativ explicit. Ovidiu Mazilescu, presedintele ANI-FNI, spune ca numirea unui nou Consiliu de Incredere ar intirzia recuperarea imediata a despagubirilor cerute de investitori. El spune ca la FNI exista un Consiliu de Incredere (n.r. - ai carui membri sint cercetati penal in stare de libertate). "Desi avem banuieli ca membrii Consiliului de Incredere au savirsit anumite fraude in gestionarea FNI, nu putem sa-i declaram vinovati pina cind Justitia nu se va pronunta. Pina atunci, mergem cu acest Consiliu de Incredere", a declarat Ovidiu Mazilescu, presedintele ANI-FNI. (O.Z.) CEC, la inghesuiala Presedintele CEC, Ion Ghica, declara anul trecut ca in cazul in care institutia pe care o conduce va fi obligata sa achite despagubiri investitorilor la FNI se vor putea plati din fonduri propri maximum 1.500 miliarde lei. Desi nimeni nu a stabilit valoarea exacta a despagubirilor, se vehiculeaza ideea ca CEC sa plateasca 74 milioane unitati FNI, la ultima valoare afisata, adica un total de 7.373,8 miliarde lei. Sa luam cazul ipotetic in care justitia va aproba o astfel de cerere. Automat va fi necesara interventia bugetului de stat, prin acordarea catre CEC a unui imprumut garantat, de vreo 5.874 miliarde lei. O asemenea masura ar bulversa CEC-ul, sporind neincrederea celor opt milioane de depunatori in soliditatea sa. Ce ar urma? Un val masiv de retrageri, care poate genera incapacitatea CEC de a rambursa creditul si de a face fata retragerilor. Statul va trebui sa acopere imprumutul garantat pentru CEC si banii necesari rambursarii depozitelor populatiei, sumele respective fiind trecute obligatoriu la datoria publica. Rezultatul acestui scenariu: o presiune bugetara mare, tinta de deficit negociata cu organismele financiare internationale fiind periclitata. OVIDIU ZARA Nastase: Banii sa-i caute SOV Invest, abia apoi CEC si bugetul Primul-ministru, Adrian Nastase, a declarat ieri ca "la acest moment juridic" SOV Invest trebuie sa returneze investitorilor sumele solicitate, iar CEC poate fi "atrasa in aceasta actiune doar in subsidiar". "SOV Invest va trebui sa dea sumele pe care le va avea la dispozitie si pe care le va putea obtine", a spus Nastase. El a precizat ca SOV Invest, impreuna cu politia, trebuie sa verifice "unde sint banii" investitorilor de la FNI si, daca sumele nu sint recuperate de la cei care au beneficiat de aceasta afacere, CEC si, "in final", bugetul vor trebui sa returneze sumele solicitate de investitori. Intr-o astfel de situatie, a mai spus premierul, sumele respective vor fi "considerate" peste un an sau poate peste cinci ani, in bilantul general al bugetului, la capitolul cheltuieli. MADALINA SISU Anchete, inculpati, sechestru - Da. Banii - ba Dupa o jumatate de la an de la izbucnirea scandalului FNI, pe 30 noiembrie 2000, Parchetul General intocmea rechizitoriul prin care erau trimise in judecata 14 persoane cu diverse functii la CNVM, CEC sau SOV INVEST. Dintre acestea, 9 erau inculpate - Stefan Boboc, Camenco Petrovici, Ion Dita, Cezara Cecilia Bebis, Gavril Batrin, Marius Andrei, Mihaela Sima, Marian Petrescu si Ana Maria Vlas - iar alte cinci aveau calitatea de invinuit - Mircea Ionescu-Muscel Ianculescu, Mircea Costescu, Gheorghe Negura, Mihaela Zora Mincu si Constantin Cioscu. Capetele de acuzare erau, dupa caz, abuz in serviciu contra intereselor publice si persoanelor, inselaciune cu consecinte deosebit de grave, neglijenta in serviciu, falsuri sub semnatura privata, instigare la distrugere de inscrisuri sau complicitate la comiterea infractiunilor amintite. Desi 8 dintre inculpati au fost arestati succesiv, in prezent toti sint cercetati in stare de libertate. Ancheta a stabilit ca FNI a eliberat 313.898 carnete de investitor, echivalente unor depuneri de 7.600 miliarde lei. Adaugind cresterea de 6.200 miliarde lei, a rezultat un total de 13.800 miliarde lei, din care s-au facut restituiri, astfel incit la data sistarii platilor exista, in scripte, un sold de 8.082 lei, suma care a disparut, nefiind gasita faptic, in bani sau actiuni. In cazul celor 14 persoane cercetate in dosarul FNI, Parchetul a dispus blocarea conturilor, confiscarea unor bunuri si sechestrarea altora, masuri mentinute si in prezent. Contravaloarea obtinuta totalizeaza insa doar citeva miliarde de lei, suma infima fata de cele peste 8.000 miliarde lei pierdute de investitori. Ana Maria Vlas, cercetata in lipsa, este cautata fara spor si convingere prin Interpol. La fel si Nicolae Popa, beneficiar a sute de miliarde lei retrase preferential, cercetat in alt dosar. Inculpat separat este si Teodor Irimescu, "soferul" care a scos-o din tara pe Ana Maria Vlas si a retras preferential sume importante de bani. Parchetul General a confirmat, ieri, existenta unui dosar in care se fac cercetari preliminare - deci nu s-a inceput urmarirea penala - in legatura cu persoanele, fizice sau juridice, care au retras preferential impresionante sume de bani, cu putin inainte sau imediat dupa prabusirea FNI. Desi gen. Nicolae Berechet anunta ca Sorin Ovidiu Vantu a fost consemnat la frontiere si ca firmele acestuia vor fi puricate la singe, demersurile au ramas fara urmari vizibile. Asadar, in dosarul FNI vor fi trase la raspundere persoane care au executat ordine in schimbul unor beneficii, mai mici sau mari. Eminentele cenusii si oamenii in buzunarul carora s-au scurs mii de miliarde de lei sint bine mersi, nefiind nici macar nominalizati in cursul anchetei. NICOLETA SAVIN, ONDINE GHERGUT FNI-stii sint dispusi sa negocieze valoarea despagubirilor Ovidiu Mazilescu ne-a declarat ieri ca in mod normal pagubitii FNI asteapta ca despagubirile sa fie calculate la ultima valoare a unitatii de fond (103.700 lei), asa dupa cum este prevazut in contractul de cautiune-fidejusiune CEC-SOV Invest. Mazilescu este insa constient ca aceasta valoare a fost umflata fraudulos de catre SOVInvest. "Nu tinem neaparat la valoarea de 103.700 de lei", a spus Mazilescu. El a precizat ca investitorii sint dispusi sa accepte variante din partea guvernului referitoare la valoarea unitatii de fond acordata ca despagubire. In acest sens, Mazilescu s-a aratat de acord cu varianta ca un pagubit sa fie despagubit cu suma investita initial indexata cu rata inflatiei sau cu deprecierea leului in raport cu dolarul, pentru perioada in care banii au fost depusi la FNI. (O.Z) Ce spune lumea Mocanu Constantin, 68 de ani, pagubit FNI: "Toata clasa politica este implicata, dar mai ales Isarescu. Sa plateasca CEC-ul, ca a fost implicat". Stancu Marin, 49 de ani, taximetrist : "Nu cred ca politicienii sint de vina, precis a fost mina Securitatii. Oamenii ar fi trebuit sa se gindeasca inainte sa depuna banii. Asta este: au riscat si au pierdut". Popescu Mircea, 65 de ani, pensionar: "Majoritatea celor implicati sint pedeseristi si fosti securisti. Chiar si in spatele incercarii de destabilizare a Bancii Comerciale a stat PDSR-ul si Securitatea". Mihaela B., 21 de ani, studenta ASE : "Nu mi se pare corect sa plateasca CEC-ul. Vinovati sint politicienii aserviti si oamenii de afaceri care au plecat cu banii". Carmen, 39 de ani, vinzatoare de baloane : "Nu-i normal sa plateasca CEC-ul, el ar trebui sa munceasca pentru depunatori. Seful de la FNI este de vina, astia isi iau banii si pleaca in strainatate". Petru Ion, 27 de ani, militar in termen: " In civilie sint economist. CEC-ul trebuie sa plateasca. Vinovatii principali sint Camenco Petrovici si Isarescu". CATALIN NISTOR CATALINA ANCUTA Profitorii FNI, intangibili Ingineria financiara imaginata si aplicata de Sorin Ovidiu Vantu prin afacerea FNI a capatat, gratie recentei decizii a Curtii Supreme de Justitie, "onorabilitatea" cu care justitia ii vopseste de peste un deceniu pe marii profitori ai tranzitiei. Pe 30 iunie 2000, gaura in activul net al FNI era de 4.287,7 miliarde lei din care 3.229,9 miliarde lei reprezinta platile ilegale efectuate din disponibilitatile fondului. Altfel spus, acesti bani au intrat in buzunarele si conturile unor profitori privilegiati de conducerea FNI - SOV Invest, persoane fizice sau juridice din grupul de interese al lui Vantu. Partea leului din prajitura FNI i-a revenit, evident, patronului Gelsor. In conturile acestuia au intrat nu mai putin de 472 de miliarde lei, in conditiile in care el n-a investit nici o suma la FNI. Sutele de miliarde au fost virate in contul lui Vantu prin ordine de plata ale SOV Invest, cu mentiunea considerata "contravaloarea unitatilor de fond rascumparate", mentiune considerata falsa cita vreme titularul de cont investise in unitati de fond. De altfel, explicatia data de Vantu in fata comisiei parlamentare de ancheta a FNI a fost aceea ca banii au fost transferati in contul sau de catre terte persoane. Al doilea mare profitor, disparut subit in toiul scandalului, este Nicolae Popa, director general al Gelsor. Acesta a recuperat 285,7 miliarde lei, o suma de peste 21 de ori mai mare decit investitia facuta. Ca profitori - persoane fizice care si-au valorificat la maximum investitia la FNI, merita enumerati: Angelica Vantu (sotia mentorul FNI) cu peste 1 miliard lei, Teoctist Bejenaru - 598,6 milioane lei, Mihai Traila - 686 milioane lei, Adrian Presura - 1, 051 miliarde lei, Florian Cojocaru - 1,11 miliarde lei etc. De asemenea, sumele retrase de catre citeva dintre firmele din imperiul Gelsor, pe baza cresterii artificiale a unitatii de fond, deci ilegal, depasesc 567 miliarde lei, numai cistigul Gelsor SA ridicindu-se la 562 miliarde lei. Celelalte societati profitoare sint: Gelsor Network - 530 milioane lei, Gelsor Telecomunication - 530 milioane, "Imola" SA - 1,25 miliarde lei, Societatea Generala de Investitii - 3,43 miliarde lei, Societatea Comerciala Financiara - 3,12 miliarde lei. Sume importante au fost inghitite si prin publicitatea atit de necesara atragerii de investitori tocmai buni de pacalit. Printre firmele care au incasat fonduri pentru publicitate sint urmatoarele: "Curentul" SA - 58, 8 miliarde lei, "Tempo Advertising" - 44,4 miliarde lei, "Imola" SA - 23,5 miliarde lei, "Jurnalul" SA - 7,3 miliarde lei, "ASJ Graffiti Film" Polonia - 98.800 dolari. Alti beneficiari de sume importante de la FNI sint: INSOMAR - 4,9 miliarde lei, Banca Agricola - 106,140 miliarde lei, ASIROM - 44,554 miliarde lei, Banca Comerciala "Ion Tiriac" - 13, 898 miliarde lei, Banca Populara Minerva - 6,015 miliarde lei , Banca Internationala a Religiilor - 66,778 miliarde lei, Petrom SA - 5,341 miliarde lei etc. Printre persoanele fizice care au ridicat sume de peste 10 miliarde de lei de la FNI se afla si urmatorii: Singeorzan Anton - 39,572 miliarde lei, Carabulea Ilie - 14, 928 miliarde lei, Rudareanu Cornel - 10,424 miliarde lei, Ionescu Iulia - 10, 424 miliarde lei, Achimescu Emil - 10,134 miliarde lei, Marin Serban - 10,134 miliarde lei, Saidac Alexandru - 10, 387 miliarde lei, Nita Eugen - 10, 210 miliarde lei, Livadariu Marinela - 10, 210 miliarde, Cojoaca Ionut - 10, 210 miliarde lei. Contrar tuturor asteptarilor, marii profitori ai FNI n-au fost inca deranjati de autoritati, desi o comisie par-lamentara de ancheta a prezentat deja conditiile mai mult decit dubioase prin care respectivii au intrat in posesia unor sume imense. DAN BADEA Procesul "lotului FNI" - suspendat cel putin trei luni Ieri, procesul "lotului FNI" a fost suspendat prin trimiterea dosarului la Curtea Constitutionala. Aparatorii inculpatilor au invocat anumite exceptii juridice, legate de neasigurarea dreptului de aparare, dar si de constitutionalitatea unor texte de lege referitoare la statutul functionarului public. Aceasta decizie presupune deja o prima aminare a solutionarii dosarului FNI, intrucit Curtea Constitutionala se va pronunta in cel putin trei luni asupra acestor exceptii. Chiar si dupa solutionarea acestui proces, speranta recuperarii banilor investiti la FNI este foarte indepartata. Pe parcursul procesului vor fi cerute expertize si contraexpertize financiar-contabile care vor stabili existenta prejudiciului, valoarea acestuia si repartizarea lui intre cei care vor fi gasiti vinovati. Dupa pronuntarea sentintelor, pagubitii individual sau reprezentati de cele patru asociatii in care s-au constituit vor trebui sa deschisa alte actiuni in justitie pentru executarea silita a vinovatilor, fie ca este vorba de persoane fizice sau juridice, actiuni care se vor intinde si ele pe o lunga perioada de timp. VASILE SURCEL S-a dat drept procuror, avocat, inspector, cunoaste pe dinafara Codul penal Clipea, regele tepelor Arestat pentru a 17-a oara Mihail Clipea, cel mai cunoscut escroc din Brasov, a fost ieri arestat pentru o noua inselaciune. Brasoveanul, in virsta de 49 de ani, are un cazier care cuprinde mai multe file decit anii sai. Pina in prezent, Mihail Clipea are la activ 33 de ani si 8 luni de condamnari, 14 ani si 4 luni de pedepse amnistiate si a stat dupa gratii in total 19 ani si 4 luni. Dupa o pauza de un an si jumatate de libertate, ieri a fost din nou arestat pentru ca, in lunile ianuarie si februarie 2001, s-a dat drept procuror si a pacalit mai multi pensionari. Clipea se tine de "tepe" de pe vremea lui Ceausescu. Prima sa condamnare, la zece luni de inchisoare, a primit-o in 1979. Escrocul se lauda ca inainte de Ô89 a reusit sa pacaleasca chiar si secretari de partid, carora le-a vindut la un pret foarte mare covoare pe care, de fapt, nici nu le avea. Clipea a vindut locuri de veci in Cimitirul Eroilor Sovietici din Brasov si pina si Parcul Central. El inspira incredere, astfel ca nimeni nu ar banui ce se ascunde sub masca de om "asa de cumsecade". Clipea este mic de statura, slab si are chelie. Umbla tot timpul in costum si are asupra lui o mapa sau un diplomat doldora de acte false. Se lauda ca rezolva vize Schengen, ca face rost de apartamente si de masini luxoase la preturi foarte avantajoase. "Atita timp cit exista fraieri, poti vinde orice, chiar daca nu ai nimic de vindut", spune Clipea. Ii pacalea pe pensionari vorbind la un telefon-jucarie El nu se plictiseste niciodata in arestul politiei sau in penitenciar, pentru ca acolo scrie fabule despre politisti, procurori sau epigrame si poezii pe care le dedica anchetatorilor sai. Acasa are caiete intregi cu astfel de compozitii. "Ii pacaleam pe naivi ca sint investit de Iliescu sa le maresc pensiile", ne-a marturisit Clipea. Ieri, reporterul nostru a stat de vorba cu Mihail Clipea in arestul IPJ Brasov. Acesta a povestit pe indelete ce "talentat" este in arta inselatoriei. "Va spun sincer ca nu mai stiu care familie m-a reclamat la politie, pentru ca eu am inselat multe. Le urmaream pe strada. Ma uitam dupa pensionarii mai instariti, uneori ii supravegheam pina acasa, sa vad ce case au, cum stau din punct de vedere material. Persoanele in virsta sint usor de pacalit pentru ca inteligenta lor a devenit mai slaba. Eu aveam un telefon mobil de jucarie. Ma faceam ca sint procuror si vorbesc cu o persoana influenta din oras. Spuneam mereu ca s-a rezolvat si ca domnul consilier a fost de acord sa le mareasca pensia. Astfel, batrinii deveneau imediat interesati si intrau in vorba cu mine. Asa ii convingeam ca, prin investitura lui Iliescu, eu sint omul care ii voi ajuta pe batrinii care l-au votat pe el in defavoarea lui Vadim. De un an si jumatate, de cind sint liber, am pacalit asa o gramada de batrini. Cind nu gaseam pensionari ma duceam in piete. Am verificat toate cintarele din pietele brasovene, toate sint stricate. I-am amendat pe toti", povesteste cu zimbetul pe buze Mihail Clipea. Procurorii il cerceteaza acum pe celebrul escroc pentru inselaciune si uzurpare de calitati oficiale."Batrinii ma invitau in casa la ei. Ma asezau la masa si ma ospatau. Eu ii faceam sa inteleaga ca sint pocait si ca nu beau sau nu maninc si nu primesc nici spaga. Asa le cistigam increderea. L-am pacalit si pe varul lui Octavian Capitanu, consilier judetean PDSR. Am o fiica si trei nepoti. Fata este martor al lui Iehova si spunea sa ma potolesc, dar eu intretin asa toata familia. Am si un alt viciu, beau foarte mult, licori tari si ieftine, si acum de aceea tremur, ca ficatul meu este obisnuit cu alcool, iar politistii nu imi aduc aici bautura", se plinge Clipea. Toate asistentele de la Spitalul Judetean din Tirgu Mures au fost inselate Clipea nu e cunoscut numai in Brasov. In anul 1978, el a inselat toate asistentele de la Spitalul Judetean din Tirgu Mures. Le-a promis ca le va aduce covoare persane lucrate manual cu numai 14.500 de lei. Tinerele s-au inghesuit sa se inscrie pe lista lui Clipea. Acesta le-a dat intilnire la sediul Directiei Comerciale, unde a mintit ca lucreaza. In timp ce femeile il asteptau in fata sediului, Clipea a stat de vorba cu secretara directorului despre vreme, dupa care a iesit si le-a aratat o gramada de hirtii stampilate si semnate in fals. El le-a convins ca acestea sint aprobarile pe care le-a primit. Ca sa fie sigure ca nu pierd o asemenea ocazie, asistentele au dat banii inainte. "Mi-era frica de hoti, ma sculam noaptea sa mut banii din nuc in cires", a declarat Clipea. El nu a avut mila de nimeni. I-a inselat pina si pe cei care l-au gazduit inainte de 1989 in casa lor. A vindut locuri de veci in Cimitirul Eroilor Sovietici Mihail Clipea a vindut locuri de veci in Cimitirul Eroilor Sovietici din Brasov. In urma cu citiva ani, el a stat in gazda la un gropar. De la acesta a aflat ca multe familii vor locuri de veci in Cimitirul Sprenghi din Brasov. A luat legatura cu cei interesati si s-a dat drept administrator. Le-a spus ca nu mai sint locuri la Sprenghi, dar ca le poate face rost de altele in Cimitirul Eroilor Sovietici. "Le-am explicat ca rusii nu ne mai dau tezaurul inapoi, si de aceea relatiile noastre cu Kremlinul s-au racit si vom dezafecta cimitirul, facindu-le loc aici brasovenilor", isi aduce aminte Clipea. Brasovenii au platit in avans locurile de veci, cerindu-i escrocului sa darime pietrele funerare pe care sint incrustate stelele sovietice. Unii dintre acestia s-au apucat sa sape pe spatiul verde din cimitir, la indicatiile lui Clipea. "Au venit groparii si i-au luat la bataie, i-au dat afara din cimitir. Nu am fost reclamat pentru ca oamenii s-au speriat ca o sa fie acuzati de complicitate", mai povesteste acesta. Parcul central - vindut unui neamt "Am vindut si Parcul Central din Brasov, unui neamt. Pentru aceasta am apelat la doi prieteni care vorbeau nemteste. Ei au tradus ceea ce ii spuneam eu acestuia. Neamtul era foarte interesat sa cumpere terenuri in Brasov, eu i-am spus ca sint director in primarie si am fost insarcinat sa vind Parcul Titulescu. Am incheiat afacerea intr-un birou al Scolii Populare de Arta. Am convins-o pe femeia de serviciu sa ma lase in cladire, dupa ce i-am adus o matura. Cind m-am dus cu neamtul, femeia m-a salutat politicos si si-a vazut de treaba. Neamtul mi-a dat avans in marci. Nu i-a mai vazut inapoi, dar nici parcul nu este al lui", spune Clipea rizind. "Politistii si procurorii sint prietenii mei. Am pledat chiar si ca avocat in mai multe procese" "Sint celebru. Am cunostinte peste tot. Politistii si procurorii sint prietenii mei. I-am promis o data unui procuror care ma ancheta ca, daca ma lasa lasa zece minute in libertate, voi insela imediat pe cineva. Am pacalit niste tigani chiar la poarta Parchetului, promitindu-le ca le voi scapa rudele din arest. in urma cu multi ani, am pledat chiar si ca avocat la judecatoriile din Buzau si Ploiesti, in procese de divort si partaj. Stiu pe dinafara Codul penal si Codul de Procedura Penala, mi-a fost usor. Cind ajungeam in fata instantei, ma scuzam ca mi-am uitat delegatia la hotel. Culmea, judecatorii ma credeau. In tinerete am fost student, dar nu mi-am terminat facultatea pentru ca am inselat doi colegi negri si am fost exmatriculat. Sint foarte talentat, nu numai la inselaciuni. Cind aveam sase ani am invatat sa cint la vioara, iar mai tirziu am inceput sa scriu poezii. De fiecare data cind eram inchis scriam epigrame si fabule pe care le dedicam politistilor si procurorilor. Desi ii «amendam» cu pana mea, nici unul nu s-a suparat", ne marturiseste celebrul escroc. Politistii spun ca ultimile ispravi il vor costa pe Mihai Clipea mai bine de cinci ani de inchisoare. CAMELIA CSIKI [23][pl.dll?rid=expresro] 