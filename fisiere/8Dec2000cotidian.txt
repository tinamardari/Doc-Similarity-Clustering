machine "Vile" din chirpici La marginea satului Tamaoani, comuna Frumusita, judetul Galati, se ridica un adevarat cartier de "vile". Acestea au cite un etaj sau chiar doua si sint construite, nu din caramida sau din beton, ci din "chirpici", adica din lut amestecat cu paie. Proprietarii acestor "vile" sint, de regula, galateni care, ramasi fara un loc de munca sau satui de viata scumpa de la oras, si-au vindut apartamentul din Galati, luind hotarirea sa traiasca la tara. Constanta Lungu are 43 de ani si opt copii. Ea a inceput casa de citeva luni. A organizat "claca" cu femeile din sat, care o ajuta sa-si ridice casa. "La o astfel de casa nu ai nevoie de proiect si arhitecti. Trasezi intii perimetrul, apoi pui pari din lemn pentru sustinere. Casa pe care vreau s-o ridic va fi destul de incapatoare pentru toata familia, dar si pentru animalele pe care le vom creste. Toti copiii ma ajuta la lucru". La circa 50 de metri de "vila" Constantei Lungu, alte case se afla in constructie. La marginea satului Tamaoani, nimeni nu ridica case din caramida. Toate casele aflate in constructie sint facute din lut si din paie. ALINA COMSA-DURBACA Numarul familiilor care vor sa-si abandoneze copiii a crescut de sase ori In noua luni, numarul familiilor ajutate de stat pentru a nu-si abandona copiii a crescut de sase ori, ne-a declarat ieri Teodora Bertzi, vicepresedintele Agentiei Nationale de Protectie a Drepturilor Copilului. O statistica intocmita de serviciile Agentiei arata ca cele mai multe familii care prezinta risc de abandon traiesc in judetele sarace ale tarii. Capitala Romaniei primeste cele mai multe ajutoare, in situatia de a-si abandona copiii din cauza saraciei aflindu-se aproape 2.000 de familii. Pe primele trei locuri, intr-un asa-zis top al asistatilor, se afla, in ordine, judetele Botosani - aproape 1.200 de familii, Salaj -1.082 si Ialomita - 1.017. Numai in opt judete ale tarii, media familiilor sustinute de stat este de peste 100. La nivel national, la sfirsitul trimestrului trei, Agentia de Protectie a Drepturilor Copilului acorda sprijin unui numar de 21.233 de familii, fata de 3.992 la inceputul anului. Mai mult de jumatate dintre acestea au fost luate in evidenta incepind cu luna aprilie, o data cu inceperea programului national de prevenire a abandonului. Ajutoarele nu constau in bani, ci in diferite produse sau "n acoperirea unor cheltuieli in limita a 400.000 de lei pe luna. MIHAELA BALEA Din cauza lipsei de fonduri, La spitalele din Vaslui si Birlad, aprovizionarea se face cu sacosa Pentru ca fondurile sint extrem de reduse, atit la Spitalul Judetean Vaslui, cit si la Spitalul Municipal Birlad, aprovizionarea se face cu sacosa. Situatia dureaza de mai bine de doua saptamini si tinde sa devina, pe zi ce trece, tot mai critica. "Stiu ca pare incredibil, dar asta e situatia reala. Nu mai avem bani, nici nu ni se mai trimit fondurile promise de catre Ministerul Sanatatii, iar noi sintem, pur si simplu, nevoiti sa trimitem zilnic diverse cadre medicale prin oras, cu sacosa, sa cumpere strictul necesar de medicamente si hrana", a declarat dr. Mircea Zavate, directorul Spitalului Judetean Vaslui. Pentru bolnavii internati la spitalul birladean, situatia e mult mai dramatica. Ei rabda de foame de mult timp si trebuie sa faca un efort pentru a-si cumpara singuri medicamentele necesare. Majoritatea pacientilor sint insa saraci, iar acest efort reprezinta un lux pe care nu si-l pot permite, sub nici o forma. "Politicienii care se bat acum pentru putere si care nu-si vad decit propriile lor interese vor ajunge sa guverneze o tara aflata cu mult sub nivelul celor din lumea a treia", spune dr. Elena Petcu, directorul Spitalului de Adulti din Birlad. CIPRIAN PREDESCU De sapte ani,"mama sociala" a sase copii Copii ai strazii, aciuati prin canale, copii abandonati la nastere sau trimisi de parinti la cersit, acestea sint povestile prezente aproape zilnic pe micul ecran sau prin paginile ziarelor. Exista totusi si copii norocosi, care au o mama, fie naturala, fie "imprumutata". Pentru ca, in Romnia zilelor noastre, sint femei care cresc copii carora nu le-au dat nastere: ii infiaza sau, inscrise intr-o fundatie, devin "mame sociale". O singura diferenta majora exista intre o familie normala si una "sociala": membrii acesteia nu poarta acelasi nume de familie. "Nu-i asa ca nu pleci?" - intrebarea care a determinat-o sa ramina Florentina Popescu are 35 de ani si, de aproape sapte ani, este mama "sociala" a sase copii - doua fete si patru baieti. Cind s-a decis sa aleaga acesta viata, locuia inca in Sibiu, cu parintii ei. A vazut intr-un ziar anuntul fundatiei "SOS - Satele Copiilor", care era in cautare de "mame". A fost acceptata in urma concursului si trimisa, apoi, la Bucuresti pentru cursurile de pregatire pentru "meseria" de mama. Ajunsa in "satul" din Capitala, format din mai multe case construite de fundatie, fiecare dintre ele adapostind o "mama" si 6-7 copii, a fost repede cooptata intr-o familie. "Nu venisem sa ramin, dar asa a fost sa fie. Mergeam pe una din aleile din sat, cind m-am intilnit cu directorul de atunci al satului, care tocmai terminase de citit dosarul meu. Si, pentru ca una dintre mame renuntase la slujba din motive de sanatate, m-a rugat sa o inlocuiesc", isi aminteste Florentina. I s-au dat trei zile sa se decida. In dimineata zilei urmatoare insa, s-a prezentat la serviciu. In casa o asteptau opt copii, cu virste cuprinse intre un an si cinci ani. "La prima vedere eram incintata - imi plac copiii. Dar prima zi a fost o adevarata nebunie. Asa ca seara, dupa ce i-am trimis la culcare, m-am gindit ca, in dimineata urmatoare, la prima ora, sa ma duc la director si sa-i spun ca renunt", spune femeia. Dar nu a mai ajuns in biroul directorului. Noaptea, una dintre fete a tinut mortis sa doarma cu "mama". Cind Florentina s-a ridicat, crezind ca fata a adormit, copilul s-a trezit si a intrebat-o: "Nu-i asa ca ramii la noi? Nu-i asa ca nu pleci si ramii cu noi, sa fii mama noastra?". A ramas. Pentru ca a inteles ca pustii aveau nevoie de cineva care sa nu-i mai paraseasca. N-a cerut decit sa i se lase in grija doar sase dintre cei opt copii. Cel mai frumos cadou primit vreodata: o iconita de la copii La inceput, parintii Florentinei nu au fost de acord cu alegerea ei. "Eram prea tinara, spuneau ei. Nu avusesem niciodata familia mea si, deci, nu stiam ce inseamna sa cresc niste copii. Si nici nu prea era o meserie", povesteste ea. Cu timpul, s-au obisnuit. Iar acum, parintii ii viziteaza familia de cel putin doua ori pe an. Mai mult, in vacanta din acest an au fost cu totii, pentru trei saptamini, la Sibiu. Fiecare copil are caracterul lui, dorintele si visurile sale. Iar Florentina nici nu vrea sa-i schimbe. "Vreau ca fiecare sa fie el insusi, unul mai mincacios, altul mai neastimparat, altul mai vorbaret. Numai asa putem avea o familie adevarata. Si-apoi, viata trebuie sa aiba farmecul ei", spune mama. S-ar spune ca a reusit - dupa sapte ani, o inconjoara aceleasi sase suflete nevinovate. Femeia a impus totusi anumite reguli in casa. Fiecare membru al familiei are cite o sarcina: cineva cumpara piine, cineva sterge praful, cineva da cu aspiratorul, cineva duce gunoiul. Insa patul si-l face fiecare. Iar dupa masa, fiecare isi spala farfuria in care a mincat. "Asta se intimpla acum, cind copiii au crescut. La inceput, faceam eu toata treaba", precizeaza Florentina. Inchide ochii si parca revede acesti ani petrecuti in sinul familiei. In memorie ii revin momente care-o fac sa zimbeasca. De fericire. Intotdeauna si-a dorit o iconita si, in urma cu trei ani, i-a spus unei prietene acest lucru. Unul dintre copii a auzit, iar, anul acesta, cind cei mari au avut ocazia sa se duca la Mitropolie, i-au cumparat mamei iconita dorita. "Nu e un cadou foarte mare, dar are o valoare deosebita. Faptul ca au tinut minte atitia ani ca eu vreau o iconita si ca mi-au cumparat-o este cel mai frumos cadou primit vreodata", marturiseste Florentina. Chiar si pedepsele, pe care le aplica cu "durere", sint amuzante: o data, unul dintre baieti a numit-o "doamna vaca", dupa un film de desen animat. Florentina i-a explicat ca in cazul in care ea este "doamna vaca", atunci baiatul este "domnul bou", iar la masa i-a pus in farfurie iarba. Nu a mai fost nevoie de vreo alta masura pentru a-l invata ce inseamna respectul. Florentina ramine mama copiilor chiar si in fata parintilor naturali A trecut timp pina le-a cistigat copiilor increderea. La inceput, cind avea zile libere sau pleca in concediu, Florentina le spunea ca are o problema sau ca trebuie sa plece urgent la rude. Acum le spune adevarul pentru ca cei sase sint siguri ca se intoarce. Ei o considera, azi, pe Florentina adevarata lor mama, desi fiecare dintre ei isi cunoaste parintii. Chiar si in fata mamelor naturale, care ii viziteaza destul de des si la care se duc uneori la sfirsit de saptamina, copiii o numesc pe Florentina "mami". "Sint fericita ca am reusit sa patrund in inimile lor. Am fost uimita, totusi, cind unul dintre copii, atunci cind a fost intrebat de ce imi spune mami, i-a spus celei care i-a dat viata ca ea este mama lui pentru ca l-a nascut si eu sint mama lui pentru ca stau cu el toata ziua si am grija de el", spune femeia. La scoala, celelalte mame au privit-o, la inceput, cu curiozitate, apoi au compatimit-o. Dupa un timp insa, au acceptat-o asa cum este. Unele dintre ele ii sint acum prietene. La fel de curios o privesc uneori si oamenii pe care-i intilneste pe strada sau prin magazine. Vara trecuta, cind au fost la mare, un batrin a intrebat-o daca toti copiii sint ai ei. La raspunsul simplu "da", insotit de explicatia potrivit careia copiii nu seamana intre ei pentru ca fiecare are alt tata, batrinul a ramas fara cuvinte si toata ziua, pe plaja, a privit-o lung. Abia la plecare, femeia i-a explicat situatia. Dar cu toate ca lumea o priveste, de cele mai multe ori, ca pe o fiinta ciudata, Florentina nu ar renunta niciodata la acesti copii, care nu mai sint de mult doar obiectul muncii sale, ci familia si lumea ei. IULIANA ANGHEL Nicolae Vlad din Alba-Iulia cere primariei Permis de cersetor Proprietarul unui mic atelier de lacatuserie din Alba-Iulia, Nicolae Vlad, in virsta de 41 de ani, a adresat primariei locale o cerere neobisnuita. Ajuns intr-o situatie disperata din cauza birocratiei, Vlad a cerut Primariei Alba-Iulia nici mai mult, nici mai putin decit un permis de cersetor. Tata a cinci copii, Nicolae a inchiriat de la o fabrica un strung, linga care si-a incropit un mic atelier, insa in ultima perioada nu si-a mai putut continua activitatea din cauza lipsei de comenzi si a birocratiei financiare. "In disperarea in care ma gasesc, nu mi-a mai ramas decit sa solicit primariei un permis de cersetor. N-am furat niciodata un capat de ata si nu pot s-o fac acum", a declarat Nicolae Vlad. Primarul municipiului Alba-Iulia, Mircea Hava, a precizat ca legislatia romana in vigoare nu prevede eliberarea unui permis de cersetor, insa "vom incerca sa-l ajutam altfel". LUCIAN DOBRATER Trupa Sing Sing BB, cercetata penal Membrii cunoscutei trupe clujene Sing Sing BB, interpretii hitului "Aoleu, inima mea", au un dosar de cercetare penala pentru o presupusa nerespectare a drepturilor de autor. Plingerea a fost inaintata de catre o fosta colaboratoare a baietilor de la Sing Sing BB Parchetului de pe linga Judecatoria Cluj care, pe 28 august a.c., a inaintat dosarul spre cercetare politiei. Potrivit unor surse din IPJ Cluj, plingerea are la baza unele neintelegeri ale lui Sorin Cretu (Fero), Rares Asavoaiei si, intr-o mai mica masura, Cristina Rus cu Ioana Violeta Rangaciu, o mai veche colaboratoare a lui Fero care pretinde ca i-au fost furate o parte dintre piese si unele drepturi care-i reveneau. Politistii spun ca in acest dosar nu s-au luat inca nici un fel de masuri. Contactata telefonic, Cristina Rus ne-a declarat ca nu stie ce este cu acest dosar si ca plingerea il vizeaza doar pe Fero, cel cu care Ioana Violeta Rangaciu a cintat pe vremuri. "Din cite stiu eu, este vorba de un concert pe care l-au sustinut impreuna pe vremuri si in urma caruia ea sustine ca nu a fost platita. Mai mult nu stiu", spune Cristina Rus. Referitor la acuzatia potrivit careia o parte a pieselor pe care le cinta ar fi furate de la Ioana Rangaciu, Cristina Rus spune ca oricine poate spune asta, insa precizeaza ca nici una dintre piese nu este compusa de ea. EMANUEL CIOCU Plini de muschi si gel, Cei mai tari stripperi din lume, azi, la dispozitia romancelor Spectatoarele pofticioase pot urca pe scena Baietii de la Chippendales, cea mai vestita trupa de strip-tease masculin din lume, se afla de ieri in Romania, prima tara est-europeana pe care o viziteaza. Ei vor sustine in aceasta seara, la Sala Palatului, un show fierbinte, destinat exclusiv femeilor. In ajunul spectacolului, stripperii au participat la o conferinta de presa, unde au raspuns la tot felul de intrebari. Intrarea baietilor in sala de conferinte a Hotelului Crowne Plaza a taiat, pentru citeva secunde, respiratia ziaristelor prezente acolo. Reactia imediat urmatoare a fost un "WOW" general. Plini de muschi, frezati si gelati, siguri pe ei si cu un aer de America, cei cinci stripperi au luat piuitul asistentei. Ei au promis un show de zile mari, interactiv, "in timpul caruia vor incerca sa implineasca fanteziile sexuale ale femeilor". Ca un bonus pentru publicul din Romania, Chippendales vor permite spectatoarelor sa urce pe scena, alaturi de ei. Care este regula de baza a membrilor acestei trupe? "Fiecare Chippendale trebuie sa fie un cavaler, sa multumeasca o femeie". Admiratoarele din Romania care vor dori sa-i recompenseze cu bani pe baieti nu trebuie sa-si faca probleme. Acestia au promis ca nu vor face nazuri daca vor primi si lei, printre dolari. Cit despre atitudinea femeilor din sala, Chippendales nu au emotii. "Reactiile femeilor au fost dintotdeauna aceleasi, doar spectacolul se schimba", au afirmat ei. Una dintre dorintele exprimate de cei cinci dansatori a fost aceea de a vedea cit mai multe cluburi bucurestene. Cit despre curiozitatile presei in ceea ce-i priveste, printre altele, dansatorii au fost intrebati daca au orgasm pe scena. Raspunsul? "Ar fi imposibil. Nu este sex adevarat, ci este vorba numai despre o profesie". Cel mai tinar membru al grupului care va sustine spectacolul din aceasta seara are 21 de ani, iar cel mai virstnic, 39 de ani, desi n-ai zice. Dupa finalul show-ului, femeile se vor putea fotografia alaturi de membrii trupei. Acesta este ultimul spectacol Chippendales pe anul 2000. Biletul de intrare costa intre 300.000 de lei si 1.000.000 de lei. CLAUDIA VOICU D-ale artistilor, din discurile lor: Cristina il vrea linga ea pe cel care nu exista O noua interpreta de R&B isi face loc in topurile romanesti. Este Cristina, cea care continua seria celebritatilor nascute in Onesti, despre care s-a spus ca este protagonista unuia dintre cele mai scumpe videoclipuri difuzate la Atomic. Obsedata de felul in care arata, Cristina se cintareste dupa fiecare masa - tine cintarul la loc de cinste, in bucatarie - si se declara un fan al show-urilor de striptease masculin. Spune ca nu are nici un iubit in acest moment, ceea ce n-a impiedicat-o sa-si numeasca albumul pe care il lanseaza astazi "Ramii linga mine". Discul, produs de MediaPRO Music, va fi lansat la Clubul Flamingo la ora 16.00, lansare care va fi urmata, la ora 22.00, de un concert, in aceeasi locatie. Tot astazi, la Palatul Elisabeta, la ora 12.30, Doru Tufis si Electrecord lanseaza "Tramvai tirziu". Discul cuprinde 17 piese din repertoriul romanesc si international, printre care si "Natasa", melodie premiata la Festivalul "Cerbul de Aur". "Vatmanul" Doru Tufis ramine nepasator in fata stilurilor muzicale la moda, continuind sa interpreteze piese in stilul in care ne-a obisnuit, fara sa incerce sa se alinieze la noile cerinte ale publicului. Prima trupa dance care a cintat in limba romana, MB&C, va lansa miine un nou EP, numit "Problema". Discul, produs de Roton, va fi lansat printr-un concert in Club Maxx, "MB&C & friends". In show-ul care va incepe la ora 20.00, alaturi de MB&C vor evolua Amici, Akcent, Kpital, Simplu, Sistem, Thera, Van Noizz, Alina si Capuccino. IUSTINA MUNTEANU Cel care e Tarzan pe sticla Gabriel Andronache, expert unic in arte martiale japoneze Il vezi pe strada si e imposibil sa nu-ntorci capul dupa el. Si nu are doar un chip frumos si un corp superb, de care are grija si pe care si le pune in valoare. Gabriel Andronache a absolvit UATC acum citiva ani si este singurul expert in arte martiale japoneze de la noi din tara. De la televizor il stim din reclame (mister Amigo - camionagiul ness-ului "Amigo, Amigo si esti ca nou!" si Tarzan al companiei RomTelecom) si, mai nou, ca prezentator al emisiunii "In numele sportului". Zice ca n-are vicii, adica nu bea alcool, nu fumeaza si nu maninca deloc carne, nu pentru ca ar fi toxica pentru organism, ci fiindca nu suporta ideea de animale sacrificate. Se alimenteaza numai cu ceea ce stie ca-i face bine, adora bodybuildingul si are mare grija de el, iar asta se vede cu ochiul liber. E liber profesionist si ii place sa-si vinda bine imaginea atit pentru producatorii de film straini (turneaza deja pelicula americana "Elvira"), cit si pentru cei ce-l vad alaturi de Adriana, frumoasa si foarte tinara lui sotie. Si demersul ii reuseste de minune: ii da cineva 40 de ani pe care tocmai i-a implinit ieri? CLAUDIA DABOVEANU Venita la Bucuresti pentru o coproductie aniversara, Elvira se tavaleste-n paie cu un grajdar roman Zilele acestea, Studiourile MediaPro-Buftea baga carbuni la foc automat pentru terminarea filmarilor la coproductia romano-americana, "Colinele bintuite ale Elvirei". O comedie horror, cu accente parodice, al carei rol principal este detinut de Cassandra Peterson, supranumita Elvira, "Doamna Intunericului". Filmul este povestea unei dansatoare de cabaret care, in drum spre Paris, nimereste intr-un castel din tinutul Carpathia, drept in bratele maleficului Valdimere Hellsubus. Fat-Frumosul filmului e Adrian. Un roman minune, grajdar de meserie, care nu scapa ocazia de a o tavali nitel pe americanca-n paie. Elvira are 49 de ani pe buletin, dar nu se vad deloc pe ea. La-nfatisare aduce un pic cu Mortitia, din Familia Addams. Despre barbatii romani spune ca sint minunati, dupa cum tot minunata e si palinca romaneasca. In Romania, din pacate, "nu fac decit sa muncesc, sa maninc si sa dorm", spune ea. Tot ce are in dotare se datoreaza celor cinci zile de gimnastica de intretinere pe saptamina. Si asta se vede pe "colinele" maiestuoase ale Elvirei. RADU MEIROSU Mihai din Valahia bate 5 octave si o terta Mihai Traistariu este jumatatea mai copilaroasa a grupului Valahia. Succesul incontestabil de care se bucura trupa se bazeaza, dincolo de muzica extrem de comerciala sau gustul actual al publicului, si pe calitatile vocale extraordinare ale lui Mihai. El are un ambitus vocal de cinci octave si o terta (o octava are 7 note, iar o terta - 3 note), fiind comparat, de multe ori, cu Mariah Carey. Ironia vietii in ceea ce il priveste consta in faptul ca a vrut sa urmeze Scoala Populara de Arta la canto, dar i s-a spus ca nu are voce. Asa ca a optat pentru sectia de pian si a studiat acest instrument timp de zece ani. Visul vietii lui a fost sa devina actor, dar, din nou, a avut ghinion, fiind respins tot la proba muzicala. A interpretat "Sara pe deal" si n-a convins. Apoi a luat locul II la Interpretare la Festivalul Mamaia, a fost cooptat in Valahia si s-a terminat cu dorinta pentru cariera teatrala. Succesul trupei a atenuat dezamagirile, mai ales ca s-a facut remarcat tocmai pentru calitatile vocale speciale. Pina acum, vocea lui Mihai a fost pusa in valoare cel mai bine in piesa "Why?", piesa care n-a trecut insa preselectia pentru Eurovision. IUSTINA MUNTEANU Preotii militari, ofiteri antistres Ei sustin ca nu au atributii pe linie de informatii In absenta unor reglementari clare ale Serviciului de Asistenta Religioasa, ordonanta privind constituirea si organizarea clerului militar, adoptata de guvern la 1 august 2000, a creat un statut bine definit preotilor care-si desfasoara activitatea in structurile fortelor armate. Actul normativ permite atit reluarea activitatii de asistenta religioasa in regim permanent in MApN, MI, SRI, SIE, STS, cit si integrarea ca ofiteri a preotilor militari in structura organizatorica a sistemului militar, reluind astfel traditia existenta pina in anul 1948. Pagina web pe Internet "Pina acum, activitatea noastra se desfasura atit in baza unui protocol intocmit intre Patriarhie si MApN, cit si in baza unui ordin intern al fostului ministru al apararii, Gheorghe Tinca. Biroul de Asistenta Religioasa s-a infiintat in ianuarie 1994, iar sectia, doi ani mai tirziu. In prezent, ordonanta recent adoptata ne-a creat un statut clar", ne-a declarat preotul Ion Ilinca, din cadrul Sectiei Asistenta Religioasa din MApN. La ora actuala, in armata slujesc numai 56 de preoti, dintr-un necesar estimat la 100-120 de preoti. Preotul militar este slujitorul unei biserici sau al unui cult recunoscut de lege, incadrat in structurile fortelor armate. Din Sectia Asistenta Religioasa a MApN fac parte trei preoti ortodocsi, un preot romano-catolic, un pastor baptist care reprezinta Alianta Evanghelica (compusa din mai multe culte), doi ofiteri (care asigura legatura intre cadrele militare si preoti) si un inginer informatician. Acestia coordoneaza practic activitatea preotilor militari din intreaga armata. Inginerul informatician Madalin Grosu lucreaza acum la baza de date a serviciului si pregateste pagina web integrata celei deja existente, a Ministerului Apararii, unde, in scurt timp, oricine poate gasi informatii cu privire la activitatea preotilor militari. "Orice militar cu probleme poate deveni un militar-problema" Potrivit legii, activitatile duhovnicesti si religioase se desfasoara dupa rinduielile bisericesti, in conformitate cu programul stabilit de preotul militar si cu aprobarea comandantului unitatii. Participarea militarilor la aceste activitati este benevola. In ceea ce priveste unitatile si garnizoanele, preotii militari desfasoara aici atit activitati pastorale (potrivit doctrinei si practicii cultului respectiv), cit si activitati de educatie moral-religioasa (pentru militarii in termen, militarii angajati pe baza de contract, salariatii civili si familiile acestora). "Cadrele militare pot gasi in preotii din unitati un sprijin moral, spiritual pentru a putea trece peste problemele sentimentale, cele de familie sau legate de situatia materiala. Pentru ca orice militar cu probleme poate deveni un militar-problema", ne-a marturisit preotul Ion Ilinca. Acesta ne-a precizat ca cele mai mari probleme sint legate de incertitudinea situatiei militarilor, generata de disponibilizari. In ceea ce priveste slujbele si ceremonialurile religioase, majoritatea preotilor au construit sau amenajat capele chiar in unitatile militare. Cu toate acestea, in Bucuresti sint mai multi preoti, atit in cadrul unitatilor militare, cit si in minister, decit in teritoriu. Cu preotii de garnizoana e ceva mai greu, in sensul ca numarul acestora este destul de scazut, comparativ cu cerintele. Potrivit preotului Ion Ilinca, au existat cazuri in care mai multi comandanti au solicitat preoti in unitatile conduse de ei deoarece s-a constatat ca in garnizoanele care dispun de asistenta religioasa starile de tensiune s-au redus, preotul actionind de fapt si ca un factor psihologic pentru militari. Intrebati daca au atributii pe linie de informatii, preotii militari afirma cu tarie: "Nu sintem ofiteri de informatii". Desi, chiar ei recunosc ca, in situatii extreme, si numai atunci, sint obligati sa informeze comandantul, fara a dezvalui insa identitatea persoanei care a semnalat aspectele grave. Un serviciu cu dubla subordonare In timp de pace, serviciile religioase au loc in locasurile de cult din unitatile militare sau in spatii amenajate special, dar si pe terenurile de instructie. In activitatea de zi cu zi, preotii militari vor purta uniforma militara clericala adecvata, la care inca se lucreaza si care la insemnul de arma va avea o cruce, pentru cei ortodocsi. La activitatile religioase, preotii vor purta vesmintul cultului caruia apartin. Chiar si in MApN exista o capela special amenajata unde cadrele, de orice religie, pot discuta cu preotii sau se pot ruga in liniste. Preotii si ofiterii din Sectia Asistenta Religioasa au definitivat recent regulamentul intern de aplicare a legii, iar acum lucreaza la alte acte interne, cum ar fi cel de echipare-inzestrare atit pe linie militara (uniforme militare), cit si pe linie religioasa (vesminte preotesti, carti, obiecte de cult etc). De precizat ca Serviciul de Asistenta Religioasa din armata este subordonat, din punct de vedere militar-administrativ, sefului Statului Major General (SMG), iar din punct de vedere canonic-bisericesc, Patriarhiei. Este valabil si pentru preotii din teritoriu, care au dubla subordonare: comandantului si episcopului. Salariile preotilor militari din armata sint asigurate de MApN, ca si pina acum. Singura diferenta ar fi ca, in prezent, si preotii militari pot beneficia, ca si cadrele militare, de anumite drepturi conferite de statutul de cadru militar. Preotii militari primesc grade in functie de esaloanele la care sint incadrati Recrutarea preotilor militari se face din rindul personalului hirotonit sau ordinat, care are obligatoriu cetatenie romana, recomandat de un cult legal constituit. Trebuie sa fie licentiati in Teologie pastorala si sa aiba cel putin doi ani de activitate bisericeasca. Seful Sectiei Asistenta Religioasa are rang onorific de vicar administrativ si este numit de catre ministrul de resort, la propunerea Bisericii Ortodoxe Romane, dar si in urma consultarii ecumenice a cultelor care au reprezentare in cadrul institutiilor militare. Seful sectiei coordoneaza activitatea preotilor, pastorilor sau a reprezentantilor altor culte, care pot fi permanenti sau angajati pe baza de conventii civile, la recomandarea unui ierarh sau a sefului local al cultului respectiv. De exemplu, daca intr-o unitate militara nu exista preot, atunci comandantul acestuia poate angaja, pentru slujba, preoti de la cea mai apropiata unitate de cult. Militarii de alta religie, daca nu exista un preot de aceeasi religie sau cult cu al acestora, pot primi invoiri si permisii, in functie de posibilitati. La ora actuala, 86 la suta din militari sint ortodocsi, 8 la suta romano-catolici sau greco-catolici, 3,4 la suta protestanti, restul reprezentind alte culte, ne-a declarat pastorul Emil Constantin, de la Sectia Asistenta Religioasa din MApN. Preotii militari sint asimilati corpului ofiterilor. Astfel, preotii de garnizoana categoria I si preotii asistenti primesc gradul de maior; preotii de garnizoana categoria a II-a vor avea gradul de locotenent-colonel; preotii de garnizoana categoria a III-a, cei ai garnizoanei Bucuresti si cei din Sectia Asistenta Religioasa vor fi colonei. Inspectorul general si sef al sectiei va primi gradul de general de brigada. Ei ramin cu acest grad pina la incadrarea intr-o alta garnizoana. Preotii militari nu pot functiona ca preoti de parohie decit dupa incetarea activitatii in rindul clerului militar. Pentru vechime si rezultate meritorii, preotii militari primesc medalii si ordine militare, iar pe linie bisericeasca - ranguri si distinctii. Dar, in aceeasi masura, li se pot aplica si sanctiuni pentru abateri de la disciplina sau incalcarea unor reguli. Lt.-col Stefan Olteanu, primul ofiter decorat cu Crucea Patriarhala Primul ofiter decorat cu Crucea Patriarhala (cea mai inalta distinctie acordata de Biserica Ortodoxa Romana pentru "lucrul placut lui Dumnezeu") este lt.-col. Stefan Olteanu, din cadrul Sectiei Asistenta Religioasa din MApN. Ofiterul a ctitorit Biserica "Sfintul Ilie Grant" din Bucuresti, in memoria unui coleg cazut la revolutie, cu ajutorul preotului paroh. Acum, lt.-col. Olteanu este student la Teologie pastorala, anul I. Recent, in incinta MApN a fost sfintit si locul pe care se va construi o biserica ortodoxa, la care vor avea acces si cetatenii din zona respectiva, desi locasul de cult va fi ridicat in special pentru militari si familiile lor. Toate aceste demersuri au avut la baza si un sondaj de opinie intern, cu privire la modul in care percep tinerii militari asistenta religioasa in armata. 82 la suta din acestia au considerat benefica existenta serviciului si considera ca preotul este un factor atenuator al stresului, atunci cind trec de la viata civila la cea militara. In acelasi timp, multi dintre cei chestionati spun ca nu simt nevoia sa mearga la preotul militar, dar considera ca este mai bine sa se duca la biserica in unitate. Daca au probleme care-i preocupa, o parte din cadrele militare prefera sa se adreseze comandantului sau sefului direct. Desi slujbele saptaminale li se par atractive, militarii considera ca acestea dureaza cam mult. ALINA GRIGORE Comisia Economica a Euroregiunii Prutul de Sus pregateste Triunghiul care te scuteste de plata taxelor vamale Posesorii de autovehicule, din judetele componente ale Euroregiunii Prutul de Sus, isi vor aplica pe masini, in scurt timp, un insemn special astfel incit la trecerea frontierei sa poata beneficia mai ales de reduceri sau chiar scutiri de taxe vamale. Presedintele Comisiei Economice a Euroregiunii, vicepresedintele Consiliului Judetean Suceava, Mihai Grozavu, spune ca insemnele vor fi constituite dintr-un triunghi, in interiorul caruia se vor afla drapelele Romaniei, Ucrainei si Republicii Moldova, precum si cel al Uniunii Europene. Aceste insemne vor putea fi procurate atit de la punctele de trecere a frontierei cit si de la societatea comerciala care le va produce. Ele nu vor putea fi falsificate, deoarece vor contine elemente de securizare, a spus Mihai Grozavu. Din Euroregiunea Prutul de Sus fac parte judetele Suceava si Botosani, din Romania, Balti si Edinet, din Republica Moldova, si regiunea Cernauti, din Ucraina. TIBERIU AVRAM Aparitie discografica semnata Radio Total Vineri seara, in clubul "La Taverne" din Bucuresti, Radio Total si Vela Music au lansat pe piata primul CD al colectiei "Radio Rock and Roll". Intr-o prezentare grafica excelenta, discul readuce in prim plan cele mai faimoase melodii "rock and roll", de la inceputurile acestui gen: Fats Domino, Little Richard, The Coasters, The Drifters, Bill Halley, The Troggs etc. Producatorii colectiei isi doresc sa editeze prima enciclopedie romaneasca de "rock and roll", ce va cuprinde cinci discuri. In proiectele de viitor ale colaborarii dintre Radio Total si Vela Music se numara si alte astfel de colecttii: blues, jazz, soul etc. Evenimentul lansarii a cuprins si gala premiilor "Cel mai bun prieten al Radio Total - 2000", unde "Evenimentul zilei" a fost distins cu "Premiul pentru Idei Geniale", atribuit redactorului-sef Dan Turturica. RUXANDRA PETRESCU In judetul Mures exista Patru sate fara nici un locuitor Potrivit unei statistici a Serviciului de Urbanism si Amenajare Teritoriala, din cadrul Consiliului Judetean Mures, s-a constatat ca 16 sate au mai putin de zece locuitori. Patru dintre ele, Hodaia, Dupa Deal, Birlibasoaia si Maldaci, nu mai au nici macar un singur locuitor. In rest, localitatile sint populate de doi, cinci sau opt locuitori. In satele Finate sint noua locuitori, iar in Valea Ungurului - zece. Printre zonele depopulate se numara si localitatile din jurul Sighisoarei, unde totul a ramas pustiu dupa plecarea sasilor din tara. Pe vremea cit a fost prefect, Dorin Florea a incercat sa repopuleze aceste zone aducind mineri, dar tentativa a esuat. CORA MUNTEAN Primaria Iasi, potopita cu cereri pentru ajutorul la intretinere Iesenii care solicita ajutor pentru plata agentului termic iau cu asalt primaria. Purtatorul de cuvint al institutiei, Andrei Trofor, a precizat ca, la sediul Serviciului Social au fost depuse aproximativ 40.000 de cereri in acest scop. Numarul solicitarilor este mai mare cu 7.000 decit anul trecut. Andrei Trofor apreciaza o majorare a numarului cererilor de ajutor la plata intretinerii in zilele urmatoare. Termenul limita de completare a formularelor pentru luna noiembrie este 10 decembrie. "Metodologia de abordare a cererilor este aceeasi ca si anul trecut si consta in depunerea unei cereri si a unui dosar de venituri care trebuie sa contina justificarea veniturilor fiecarei persoane din familie. Banii nu vor fi dati cetatenilor in mina, ci la intretinere, la asociatiile de locatari sau de proprietari. La asociatie li se va opri mai putin cu suma respectiva, care se considera a fi acest ajutor material", a adaugat Andrei Trofor. Bani pentru refacerea instalatiilor de incalzire ale scolilor Pentru reabilitarea sistemelor de incalzire in unitatile scolare din Iasi, primaria va aloca in regim de urgenta 12 miliarde de lei. Banii au fost acordati in urma numeroaselor solicitari venite de la conducerile institutiilor de invatamint. Instalatiile de incalzire sint vechi de peste 15 ani si creeaza numeroase probleme la incalzirea salilor de curs. Pina la aceasta data, scolile si gradinitele din Iasi au primit din partea municipalitatii peste 30 de miliarde de lei. "Majoritatea conductelor sint inecate in subsoluri insalubre si sint pierderi foarte mari de agent termic. Unele dintre unitatile de invatamint sint mai departate de punctul termic si au si pierderi pe retea. La multe din aceste scoli sau gradinite vom monta centrale termice separate, bineinteles dupa ce vom studia situatia reala care exista", a declarat viceprimarul municipiului Iasi, Vasile Dumitriu. CATALIN DUMITRESCU 39% dintre romance au facut cel putin un avort Rata avorturilor din Romania, in 1999, a fost de 1,6 la un nascut viu, arata un studiu privind sanatatea reproducerii, efectuat de Agentia Americana de Dezvoltare. Cercetatorii au constatat ca 50 la suta dintre avorturi au fost solicitate de femei cu virste cuprinse intre 20 si 29 de ani, iar 39 la suta dintre femeile de virsta reproductiva au facut fiecare cel putin un avort. Acelasi studiu releva ca numarul intreruperilor de sarcina ilegale este inca mare. Pentru a preintimpina astfel de probleme, Guvernul Romaniei si Fondul Natiunilor Unite pentru Populatie au lansat proiectul "Sprijin pentru Programul de sanatatea reproducerii si sexualitatii in Romania", care are drept scop sprijinirea institutiilor nationale de a inlesni accesul populatiei la servicii de calitate in domeniu. De asemenea, programul isi propune imbunatatirea cunostintelor romanilor cu privire la metodele moderne de contraceptie, la bolile cu transmitere sexuala si la comportamentul sexual responsabil. ( T.D. ) Parintii romani isi bat copiii in "stilul combinat" Pentru romani, a da o palma propriului copil nu inseamna abuz, ci educatie. Aceasta este concluzia primului raport privind abuzul si neglijarea copilului din Romania, remis publicitatii ieri de Agentia Nationala pentru Protectia Drepturilor Copiilor. Cercetatorii au constatat nu numai ca bataia este raspindita pe scara larga la noi in tara, (aproape 50% din parinti o folosesc), ci si ca, de multe ori, corectia fizica este aplicata in forme combinate. Pentru ca, probabil, au ajuns la concluzia ca o palma nu este suficienta, peste 20% din parintii chestionati au declarat ca se folosesc de palma pina obosesc, dupa care pun mina pe o curea, un bat sau o linie si isi continua "educatia". 48% din parinti doar isi ameninta odraslele cu batul, in timp ce alti 39% prefera sa-si umileasca fiii - le interzic sa mai iasa la joaca, sa se mai uite la televizor, ii pun la colt etc. Argumentul ca "unde da mama, creste" este folosit de parinti pentru a-si motiva in fata propriei lor constiinte violenta. Multi insa nu au curajul sa recunoasca in fata celorlalti ca isi bat copiii, fapt reliefat de declaratiile copiilor intervievati. Procentul copiilor care declara ca maninca bataie in mod obisnuit e cu mult mai mare decit cel al parintilor care accepta ca-si mai altoiesc, din cind in cind, odraslele. Zece la suta din copiii chestionati au declarat ca se simt exploatati de parinti care nu-i lasa sa mearga la scoala, preferind sa-i trimita la munca, la cersit sau sa aiba grija de fratii mai mici. In timp ce un singur parinte a avut curajul sa declare ca si-a abuzat sexual copilul, declaratiile copiilor chestionati in aceasta privinta sint frapante: peste 9% sustin ca au fost abuzati sexual. Dintre ei, 1,1% declara ca au fost fortati sa intretina relatii sexuale cu unul din parinti, 1,2% au fost platiti sa accepte relatiile si 0,7% au primit si ei bani, dar nu pentru a intretine relatii sexuale, ci pentru a poza goi. Ancheta efectuata de Agentia Nationala pentru Protectia Drepturilor Copiilor nu a avut drept principal scop cuantificarea abuzului fizic, emotional sau sexual in cadrul familiei. Cercetarea se doreste a fi un semnal de alarma traspe adresa autoritatilor statului care, desi dispun de instrumente suficiente pentru combaterea fenomenului, nu fac nimic. Legi pentru ocrotirea copilului exista, dar nu se aplica. MIHAELA BALEA IULIANA ANGHEL O brasoveanca trebuie sa plateasca 42 de amenzi contraventionale in valoare de 19 milioane de lei Lamiia Raducan, regina amenzilor Lamiia Raducan, din orasul brasovean Risnov, este femeia care detine recordul la amenzi aplicate in anul 2000. Femeia, "vinata" de gardienii din pietele brasovene, a incasat de la inceputul anului 42 de amenzi in valoare totala de 19 milioane de lei. Lamiia nu are autorizatie de vinzare, dar comercializeaza in Piata Dacia din Brasov pungi cu praf de inghetata Darling, cutii cu ceaiuri instant de portocale si cirese, napolitane Wafers, toate expirate, si lenjerie intima si dresuri. Gardienii i-au confiscat marfa de zeci de ori, dar risnoveanca a revenit de fiecare data cu alte produse. O data Lamiia a fost prinsa vinzind curmale cu viermi. Gardienii din Piata Dacia, unde Lamiia este cel mai des vazuta, spun ca femeia aduna marfurile expirate din tomberoanele aflate in preajma unor firme care le arunca. Risnoveanca nu si-a platit nici una dintre amenzi, ba, chiar mai mult, ea a amenintat de fiecare data oamenii de ordine fie ca le da cu ciocanul in cap, fie ca aranjeaza ea ca ei sa nu mai fie gardieni. Pe locul II in topul amenzilor este o alta risnoveanca, Maria Simona Voinescu, cu 25 de amenzi in valoare totala de 8.550.000 de lei. Lamiia nu vine niciodata singura in piata. Este insotita de cele mai multe ori de Ticu, Gheorghe si Soimar, toti membri ai clanului Raducan, despre care gardienii spun ca i-au impiedicat nu o data sa-si desfasoare investigatiile. CAMELIA CSIKI In judetul Prahova, Enoriasii din satul Ghighiu se lupta cu Protoeria pentru preotul satului Satenii din localitatea Ghighiu, judetul Prahova, au luat atitudine impotriva deciziei de eliberare a postului preotesc, ocupat de parintele Dorinel Bogdan Popescu. Preotul a imbracat pentru prima oara straiele bisericesti in anul 1987, casatorit fiind cu Cristina, o frumusete de femeie. La putin timp de la casatorie, Cristina a nascut un baietel. Dupa zece ani de mariaj, aceasta a cerut divortul, periclitindu-i sotului situatia din interiorul bisericii. In iulie 1997, s-a pronuntat divortul, pe motiv de "nepotrivire de caracter". Imediat, a venit replica conducerii Protoieriei Ploiesti. Conform preceptelor Bisericii Ortodoxe, preotul Bogdan Popescu nu mai avea dreptul sa tina slujbe. El spune ca "acum sotia mea locuieste, impreuna cu fiul nostru, in virsta de zece ani, linga un italian de 65 de ani". Cu bunavointa Preasfintitului Episcop Teodosie Snagoveanul, in toamna anului 1999, pentru parintele Popescu s-a gasit o solutie de a reveni in sinul bisericii - repartizarea uneia dintre parohiile nou-infiintate - cea de la Ghighiu, cu conditia ca viitorul preot paroh sa ridice un locas de cult in sat. Biserica din caminul cultural si casa parohiala din gradinita Pentru a rezolva problema ridicarii unei biserici in care sa se tina slujbele pentru enoriasii din Ghighiu, s-a ajuns la o solutie de compromis. Vechiul camin cultural din sat a fost transformat, dupa reparatiile necesare (cu banii proveniti din sursele personale ale preotului si ale tatalui acestuia, angajat al Directiei Sanitare Prahova) in biserica. Pentru ca nu exista casa parohiala, noul preot a primit o incapere din cladirea gradinitei, in care sa locuiasca, temporar, pina la construirea unei locuinte. De citeva luni insa, intre Protoieria Ploiesti si preotul Bogdan Popescu au aparut unele neintelegeri. Intr-una din sesizarile adresate Patriarhului Teoctist, preotul Popescu arata ca, din cauza imposibilitatii de a ridica o biserica noua la Ghighiu, au inceput sa curga problemele din partea sefilor sai de la Ploiesti. "Am inceput sa fiu amenintat de catre parintele protoiereu Lazar Gheorghe ca voi fi dat afara (...). Mergind la Arhiepiscopia Bucurestilor impreuna cu enoriasii din satul Ghighiu pentru a ma apara, nu am avut acest drept si am fost obligat sa semnez ca parasesc Eparhia Bucurestilor si sa-mi caut parohie in alta eparhie din tara". Starea conflictuala existenta intre Protoieria Ploiesti si preotul Popescu s-a accentuat o data cu incercarile conducerii Bisericii Ortodoxe Romane de a-l inlatura pe acesta din Parohia Ghighiu. Ultimele doua vizite ale protoiereului Lazar la Ghighiu s-au soldat cu tot atitea esecuri, pentru ca enoriasii s-au ingramadit sa-si apere preotul. Chiar intr-unul din actele oficiale ale protoieriei Ploiesti se recunoaste faptul ca "un grup de credinciosi ne-au intimpinat cu strigate: «Lasati-ne preotul in pace si dati-ne biserica noastra din Cimitirul Manastirii Ghighiu»", si, drept urmare, s-a luat decizia suspendarii din serviciu a "inculpatului" Popescu. Desi enoriasii il sustin pe preotul Bogdan Popescu, acesta nu mai are dreptul de a sluji. Satenii se intreaba acum cine le va ingropa mortii pina la reglementarea situatiei preotului paroh. VIOLETA STOICA 