machine Iosif Kore a cumparat un pepene cu fotografia unei bancnote Iosif Kore (37 de ani), din Medias, a decupat din paginile unei publicatii color fotografia unei bancnote de 50.000 de lei, cu care s-a dus apoi la piata sa cumpere ceva de mincare. A ales un comerciant care era foarte aglomerat, a luat un pepene si i-a intins fotografia bancnotei de 50.000 de lei. Vinzatorul, grabit, i-a dat lui Iosif Kore si restul, iar acesta si-a continuat drumul linistit. Dupa citeva minute insa, comerciantul a vazut reversul asa-zisei bancnote si s-a plins unui gardian public care a alergat dupa Iosif Kore. Acesta a fost prins si a recunoscut tot. El este cercetat acum de Politia Municipiului Medias. FELIX DAMIAN Litoral 2001 "Magapai" (Parlament) vrea un pic de Jojo Grupul Parlament a luat fiinta in 1988, an in care a lansat si "Vine vara", cintecul ce a devenit marele hit al verii acelui an. In noiembrie 2000, o data cu plecarea solistului Dan Helciug, in trupa a fost cooptat ca vocalist Doru Isaroiu, un artist cunoscut mai ales in zona Ardealului. Din actuala componenta mai fac parte: Gabriel Maga - chitara, Mihai "Sarpe" Ivan - clape, Sorin "Pepino" Vasile - bass si Cristian Prihotca - tobe. Doru Isaroiu, zis "Bibliotecaru'", a studiat doi ani chitara clasica. Nu-i place sa vorbeasca despre el, dar ne-a spus ca ii place sa citeasca "Pagini aurii", sa doarma, sa inoate si sa joace biliard. Isi cauta inca partenera ideala. Gabriel Maga, zis "Magapai" si "Megas", este un tip modest, haios si lung. Ii place sa faca dus si sa manince bucatele pregatite de mama sa. Isi doreste s-o cunoasca pe Jojo. Mihai Ivan, cunoscut si sub numele "Sarpe", il are ca idol pe sultanul Bruneiului si e pasionat de schi, sah si biliard. Este singurul dintre baieti care are o iubita. Sorin "Pepino" Vasile a cintat in sase formatii pina sa ajunga in Parlament, printre care Vita de Vie si Blue's Convention. Ii place sa gateasca, dar uraste sa spele pe jos si sa-si stringa patul. Pentru el, cea mai penibila amintire ramine aceea cind a fost prins copiind la un examen la care avea pile. Nu se satura niciodata de mincarea arabeasca. Cristian Prihotca, zis "Soimul Maltez", este innebunit dupa motoare si nu se da in laturi niciodata de la o plimbare cu motocicleta. Este un barbat linistit, suspicios si iubitor. Baietii de la Parlament pregatesc acum lansarea E.P.-ului "Traieste-ti viata", care va aparea la Nova Music. ANCA NICOLEANU Fitiiala pe mal Marea parea ieri un ceai superconcentrat: calduta si, pe o buna bucata spre larg, caramizie. Sufocati de caldura, multi s-au riscat sa faca o baie "de vara", fara pretentii, zbenguindu-se nepasatori in valurile ruginii. Cele mai simandicoase dintre "Evele" de pe plaja au preferat sa se fitiie pe mal, suportind cu stoicism arsita soarelui. Pentru a nu trece neobservate, cele mai cu pretentii s-au plimbat "ndelung pe tarm ori si-au facut de lucru scormonind in nisip. Dupa scoici! In fond, arta cere sacrificii! D.E. Blue Insolatia, tratata cu prosoape pe umeri Nici nu termina bine formalitatile de cazare, si majoritatea turistilor care vin pe litoral se cantoneaza pe nisipul fierbinte al plajei pentru a nu pierde nici o reflexie a pretioaselor raze solare. Numai ca entuziasmul proaspetilor sositi pe litoral le aduce doar necazuri daca nu-si iau masuri de protectie. Cum ar fi, in primul rind, expunerea cit mai putin la soare in primele zile si evitarea orelor amiezii cind sulitele soarelui lovesc nemilos. Cu toate ca sint atinsi de insolatie, cei mai multi dintre turisti se trateaza dupa ureche, cerind sfatul "expertului" care vinde la taraba o variata gama de creme. Desigur, "specialistul" recomanda, mereu, doar creme sau solutii al caror pret este de minimum 150.000 de lei. Le cumpara sau nu, turistii care au primit in dar o insolatie se incapatineaza sa mearga pe plaja acoperindu-se cu tricouri sau prosoape. TIBERIU DUMITRESCU Liberty Parade, unda verde de la politie Simbata trecuta, litoralul romanesc a devenit fieful muzicii house. Liberty Parade, nebunie pusa la cale de Radio 21, a pornit, in trei camioane, din Olimp. Daca la start, la ora 18.00, camioanele cu DJ erau insotite de 300 de oameni, la ora 0.00, cind au ajuns in Vama Veche, erau inconjurate de 10.000 de fani. Nu au lipsit nici incurcaturile cu politia: intre Neptun si Jupiter, parada a fost oprita, dar, ca urmare a schimbului de documente si a vacarmului creat de fani (acum aproximativ 1.500), politia a dat unda verde camioanelor. Tot timpul, marsul a fost incins, din camioane, de DJ Optik, DJ Eddie si T-Zone. In Vama, soseaua a fost ocupata de masini pe o distanta de 7 kilometri, iar plaja s-a dovedit neincapatoare. Petrecerea a tinut pina ora 5.00 si a avut de toate: artificii, fluiere, tatuaje, peruci colorate, costumatii trasnite. Urmatoarea intilnire cu Liberty Parade va avea loc la Timisoara, pe 29 septembrie. MARIUS IANUS Casa noastra Dubleaza securitatea casei cu Rulouri cu lamele din aluminiu Rulourile cu lamele din aluminiu reprezinta o investitie de mai multe decenii pentru casa ta. Acest metal este preferat lemnului sau PVC-ului deoarece este mult mai rezistent, usor, rigid si foarte adaptabil. Pentru ferestrele locuintei, rulourile cu lamele din aluminiu impiedica tentativele de efractie, protejeaza casa impotriva temperaturilor extreme, razelor solare, zgomotului, intemperiilor si privirilor indiscrete. Stringerea lamelelor de aluminiu se face intr-o cutie care se poate plasa in exterior sau interior. Exista si varianta incastrarii doar pe jumatate a cutiei in fatada. Datorita spatiului mic pe care il necesita ruloul, acesta se poate instala chiar si in fata usii de la intrare, dublind astfel securitatea casei. Pentru garaj, rulourile cu lamele din aluminiu sint mult mai indicate decit clasicele usi, deoarece necesita un spatiu mic de instalare si poti sa te opresti cu masina foarte aproape de pragul usii. In plus, exista un senzor care, in cazul in care masina nu a fost parcata corect, impiedica lovirea automobilului de catre usa. Datorita calitatilor sale, un nou sistem tinde sa-l inlocuiasca pe cel la care lamelele se string in cutie. La acesta, lamelele ruleaza pe o serie de sine aflate pe tavanul garajului. Un sistem de contragreutati asigura deschiderea cu un singur deget a usii, chiar daca se strica motorul ce actioneaza electric ruloul (de la intrerupator sau telecomanda radio). Pentru magazine, lamelele din aluminiu ale ruloului prezinta mici ferestre ce permit trecatorului admirarea vitrinei, in timp ce grilajul este lasat pentru protejarea incintei. Gresia portelanata, mai rezistenta, mai aspectuoasa Celor care s-au saturat de faianta, mozaic sau gresia obisnuita - dar nu numai lor - le propunem o alternativa: gresia portelanata. Acest produs si-a cistigat increderea cumparatorilor occidentali, iar acum e in mare voga si la noi in tara. De ce? Pentru ca gresia portelanata are in compozitie ingredienti care o fac sa fie rezistenta. Este extrem de aspectuoasa, usor de intretinut, nu se zgirie si nu se fisureaza rapid. In plus, este disponibila in trei variante: lucioasa, mata si antiderapanta. Datorita rezistentei atit la traficul intens, cit si variatiilor bruste de temperatura, este folosita pentru pardosirea bucatariilor, bailor, holurilor, treptelor, livingurilor. Fixa-rea se face cu adezivi sau cu sistem de prindere uscat, cu profile din aluminiu. CLAUDIA DABOVEANU Sticla acrilica - buna la toate Industria de profil creeaza si dezvolta noi materiale de constructie ce incep sa se impuna din ce in ce mai mult in constructii. Cele care au aplicatiile cele mai variate, dar si de efect, sint reprezentate de placile acrilice, din polistirol. De diferite grosimi si grade de transparenta, acestea sint folosite atit la realizarea de copertine si acoperisuri, cit si la balustrade si chiar scari interioare. Sticla acrilica Senocryl este realizata din polimetacrilat de metil prin extrudare si turnare. Astfel se obtine un material estetic, cu o claritate si transparenta deosebite, care prezinta cele mai bune calitati functionale si mecanice. Sticla acrilica este fiabila si rezistenta la variatii mari de temperatura (de la -20¡C la +80¡C). Fiind stabila la radiatiile ultraviolete, sticla acrilica este materialul plastic la care culoarea se pastreaza intacta cel mai mult timp. In plus, exista si varianta "Reflect" - sticla acrilica oglinda. Deoarece are cel mai larg spectru de utilizare (se poate inscriptiona, folosi la constructii interioare, exterioare, mobilier, scari de interior transparente sau in diverse culori), Senocryl se poate livra in placi transparente, opace sau colorate, bare si tevi la dimensiunile dorite. Senosan Long Life sint placi compozite, care nu contin clor si ale caror fete stabilizate UV pot fi foarte usor inscriptionate, iar datorita greutatii scazute raportul suprafata/pret este foarte favorabil. Cu toate ca au o rezistenta termica intre -40¡C si +85¡C, panourile se pot folosi la diverse decoratiuni interioare deoarece sint usor de deformat termic. Senosan Reflect este format dintr-o placa de polistirol rezistenta mecanic si o folie de poliester metalizata, pot fi livrate in diferite dimensiuni si in variantele argintiu si auriu si sint rezistente la temperaturi de -20¡C si +70¡C. Senolight este o spuma ce se utilizeaza in constructii si ca meterial izolator fonic si termic, putind fi disponibil in cele mai diverse forme si culori la alegere. Un nou material importat din Austria de catre firma Senova il reprezinta foliile din PVC cu miez din acelasi material. Senolight Coplast este stabilizat UV si antistatic timp indelungat (praful nu adera la suprafata). Datorita rezistentei de care dispun pot fi utilizate ca elemente de umplere pentru usi si balustrade. La brat cu Marea Neagra Oanei Cuzino ii arde buza dupa Marea Rosie Oana Cuzino, telemedicinista teverista si partenera lui Leonard Miron la "Golful temerarilor", are doua ofuri. Primul, ne-a spus Oana, e ca nu mai are weekend-uri. "Golful" i-a inghitit aproape tot timpul liber. Al doilea of al Oanei e ca socoteala din primavara a fost data peste cap. Planurile sale de vacanta au picat o data cu intrarea in "Golf": "Singurul meu regret e ca nu am ajuns la Marea Rosie. Imi propusesem sa ma scufund cu delfinii si, uite, am ajuns sa-i indemn pe altii sa se scufunde in Marea Neagra dupa rechini". Medic de profesie, Oana Cuzino ne-a marturisit ca sufera de o boala incurabila, televizionita, si ca oricite ar avea de "indurat" in aceasta vara de pe urma "Golfului" merita sacrificiul. ( R.M. ) Andrei Gheorghe se bate cu Mihaela Tatu Teo va mai ofera inca un "Bilet de vacanta". Ultimul din aceasta vara, transmis in direct de la studioul estival al PRO TV din Cap Aurora. Editia din aceasta seara a "Biletului de vacanta" sparge insa canoanele si aduce in fata telespectatorilor trei concurenti-surpriza, trei vedete de prima mina. Vor concura pentru premiul cel mare Mihaela Tatu, Tudor Chirila si nimeni altul decit Andrei Gheorghe. Ii vor sustine cele mai in voga formatii de muzica romaneasca, dar si cistigatoarea premiului cel mare, in valoare de 30.000 de dolari. Aceasta editie speciala a emisiunii "Bilet de vacanta" are si o miza speciala: o vacanta la mare pentru copiii orfani din Centrul de Plasament "Cuore". ( I.T.D. ) Sfisiata de durere, mama lui Mihai acuza "Ce s-a intimplat la "Vara ispitelor" e o crima" Hitul verii in materie de show-uri tv, "Vara ispitelor" de la PRO TV, calca pe cadavre. Cele trei cupluri din concurs intra, mai mult sau mai putin constiente, intr-un joc viclean de sfirtecare fara scrupule a emotiilor umane. Editia a carei finala a avut loc simbata trecuta a fost, asa cum s-a putut vedea la televizor, una "singeroasa". Producatorii si-au atins scopul: s-a inregistrat cea mai mare audienta de pina acum. Cuplul cistigator a incasat 1.000 de dolari, dar cu ce pret? Mihai si Simona au rupt-o in direct. Mai bine zis, fata i-a dat papucii in vazul unei tari intregi, iar mama acesteia i-a aruncat baiatului in fata: "Esti un om de nimic!". Ce s-a vazut pe sticla a fost un Mihai caruia parea ca nu-i pasa, ca nu pune la inima. Unii au zis ca-i inconstient. Ce s-a intimplat dupa a fost, si continua sa fie, o tragedie. Atit pentru Mihai, cit si pentru familia lui, in special mama sa. Potrivit spuselor mamei lui, Mihai a tinut-o intr-un plins tot weekend-ul: "L-a terminat definitiv, iar eu nu mai sint om". De vineri, mama lui Mihai nu a mai iesit din casa nici macar sa cumpere o piine. Repeta intruna ca ce s-a intimplat "e o crima". Nu a fost de acord de la bun inceput cu acest joc, dar oricum nu a avut nici un cuvint de spus. De cum a auzit ca Mihai si Simona vor participa la "Vara ispitelor", "mi-am spus ca o sa se lase fara nunta". "Va trece si asta, voi uita in timp", ofteaza mama acestuia. Intr-adevar, Mihai "trebuia sa fie mai prudent" ("macar de-ar fi mers pina la capat cu Dalia"), dar pe Simona nu o poate ierta in ruptul capului: lucrurile se spala in familie, nu in vazul lumii, "ar fi putut sa-i spuna si sa-l faca in fel si chip dupa emisiune, nu in direct". La fel, nu poate trece cu vederea acel "esti un om de nimic" adresat lui Mihai de fosta-viitoare mama soacra. "Mai ales ca Mihai i-a ajutat financiar pe parintii ei". Banii, ochiul dracului. Cei 1.000 de dolari cistigati cu pretul ruperii unei casatorii sint, in momentul de fata, la Simona. Normal, acesti bani trebuiau impartiti jumi-juma. Mihai n-a vazut inca nici un sfant, iar cind a abordat problema, Simona i-ar fi spus ca vrea si ea sa dea la facultate, are o intretinere de platit etc. Simona i-ar mai fi reprosat ceva lui Mihai. Cum o priveste acum lumea? Unde mai pui ca imaginea ei de invatatoare in satul Ciorogirla a avut de suferit. Pina la urma, spune mama lui Mihai, nu-i dracu' atit de negru. Referitor la casatorie, fiul ei i-ar fi spus ca nu mai putea da inapoi. Nu stie cit de potrivita ar fi fost Simona pentru Mihai, ea fiind tipul de femeie careia ii place sa domine, sa tina sub papuc un barbat. In privinta banilor, se gindea la un moment dat sa renunte, dar acum e hotarita sa lupte pentru cei 500 de dolari care i se cuvin fiului ei. Un prim pas ar fi sa intre, asa cum se cuvine, in posesia unei copii a contractului semnat de Mihai cu PRO TV, lucru care nu s-a intimplat inca. Ea considera ca aceasta experienta va fi pina la urma un sut in fund, un pas inainte pentru fiul ei. Cit despre Mihai, acesta e inca marcat de ceea ce i s-a intimplat. Pe strada, unii oameni, femeile in special, il huiduie. Un barbat i-a oferit deunazi o bere spunindu-i sa nu mai puna la inima. Lui Mihai ii este putin teama. Mereu iese in oras insotit de doi prieteni. RADU MEIROSU Bila alba/Bila neagra Adrian Nastase, prim-ministru Premierul Adrian Nastase a reparat in buna masura greseala colectiva a membrilor cabinetului, care si-au luat cu totii vacanta, lasind sa sufle vintul prin Palatul Victoria. Seful guvernului si-a intrerupt concediul, din pacate ca urmare a groaznicului accident de munca petrecut in Valea Jiului. Prim-ministrul Nastase urmeaza sa supravegheze personal desfasurarea anchetei asupra circumstantelor in care s-a produs teribilul accident, soldat cu moartea a nu mai putin de 14 mineri. Alaturi de Adrian Nastase si-au mai intrerupt concediile de odihna ministrul de interne, Ioan Rus, si cel al muncii si solidaritatii sociale, Marian Sirbu, care fac parte din comisia guvernamentala de ancheta. Pacat ca revenirea la munca a ministrilor a fost determinata de o asemenea nenorocire. Irina Loghin, rapsod Cunoscuta cintareata de muzica populara si deputat in Parlamentul Romaniei din partea PRM, Irina Loghin, apare in aceste zile, pe litoral, in spectacole alaturi de "vedete" ale genului manelelor. Nu ar fi nimic rau in asta, la urma urmei fiecare isi cistiga banii cum poate. Numai ca, acum ceva timp, cintareata tocmai lua atitudine impotriva manelelor, in cadrul unui spectacol folcloric desfasurat la Sala Palatului din Bucuresti. Acum, ramine de vazut cind a spus Irina Loghin adevarul, cind a condamnat manelele sau cind a acceptat sa apara alaturi de "vedetele" genului, in spectacole cu public asigurat? Si mai este o intrebare: ce-ar fi daca, de exemplu, si Vali Vijelie ar lua atitudine, intr-un spectacol, impotriva poluarii manelelor autentice de catre folclorul romanesc? Maicutele se ridica impotriva staretei Manastirii Suzana Manastirea Suzana este situata pe valea riului Teleajen, la vreo 40 de kilometri de Valenii de Munte, pe un tapsan inconjurat de paduri de brazi si fagi. Un peisaj de vis, undeva in apropiere de Valea Prahovei. Manastirea poarta numele ctitorei Stanca Arsica, din Sacele Brasov, care la calugarie a primit numele de Suzana, iar aici se nevoiesc 54 de maicute. Intre stareta si obstea manastirii se duce o lupta de uzura si durata. Alegere de stareta, cu voturi masluite De opt ani, in viata obstei din Suzana domneste un scandal mocnit care razbate periodic. In anul de gratie 1993, dupa Hristos, maicile satule de conducerea dictatoriala a staretei Singhitichia Marin au facut jalba la Patriarhie. Sosit la fata locului, episcopul Roman Ialomiteanul, astazi trecut la Domnul, a intrunit soborul pentru alegeri. Spre surpriza venerabilului ierarh, maicile au ales-o ca stareta pe Leontina Patrichi si nu pe Singhitichia Marin, protejata lui si a Patriarhului Teoctist. Alegerile au fost anulate, iar urna a plecat o data cu ierarhul la Bucuresti, stareta continuind sa conduca o manastire din ce in ce mai nemultumita. A fost ultima tentativa de democratie a manastiri, "miresele lui Hristos" fiind invatate ca ascultarea este unul dintre cele trei voturi depuse de monah. "O alegere de stareta" mai ceva ca-n Damian Stanoiu. Stareta Singhitichia Marin ocupa acest post din 1969, cind duhovnicul manastirii, preotul Macarie, a fost gasit, dupa 40 de zile de la disparitie, spinzurat in padure. Imprejurarile sint neclare, iar batrinele maici vorbesc si de mina lunga a Securitatii. Ajunsa la venerabila virsta de 79 de ani, stareta nici nu se gindeste sa paraseasca postul. "Parca mintuirea i-o da staretia", ne povestesc maicile. Stareta este acuzata ca a provocat dezbinare, ca este rautacioasa si ca le reclama pe maici la Patriarhie. "S-au lipit citeva afise care nu spuneau lucruri tocmai frumoase despre ea, si ea a invinovatit fara motiv doua maicute. Este prietena cu Patriarhul si nimeni nu ii face nimic. Tot ce primeste mai bun cara la Bucuresti. De aia ii spune Prea Fericitul ca este ca o albinuta", ne-a declarat una din maicute. Din cauza mofturilor staretei, sapte preoti s-au perindat pe la manastire, lucru de neconceput. In plus, unul dintre ei, Gheorghe Precup, era divortat, or este interzis ca un preot de mir sa fie duhovnic intr-o manastire de maici. Ultima victima a staretei a fost un protosinghel, doctor in teologie, pe nume Modest Zamfir. Iubit de obstea manastirii, calugarul a trebuit sa plece fiind acuzat ca a subtilizat doua lingurite. "La plecare, parintele Modest s-a despartit de noi cu lacrimi in ochi. Ne e si rusine de dinsul, la ce i-a facut stareta", ne-au dezvaluit maicile. Asa s-a ajuns ca acum manastirea nu are preot permanent, acesta venind cu rindul de la Manastirea Cheia. "Este si greu sa mai gaseasca un altul pentru ca o stie toata lumea". Maicile asculta predici din reviste despre cutremure "Aventurile" staretei nu se opresc aici. Sora ei, desi este pensionara, vinde bilete la intrarea in manastire in loc sa lase locul uneia mai tinere, fara mijloace de venit. In afara de citeva maici care au muncit in viata laica sau au fost angajate in administratia manastirii, unele nu au din ce trai. "Anul trecut, manastirea a avut un excedent de 380 de milioane de lei. De ce nu a dat o piine sau un litru de lapte maicilor care n-au nimic?", se intreaba una dintre cele care si-au dedicat viata slujirii lui Hristos. Din cind in cind, spun subalternele, nervoasa, stareta mai imbrinceste cite o maica sau le citeste la strana dintr-o revista, cum s-a intimplat acum doua saptamini. Din lectura staretei, maicile au putut afla nu viata vreunui sfint sau cuvios, ci ce cutremur mare sta sa se abata asupra noastra. Cert este ca maicile sint nemultumite. Ele s-au plins si exarhului (un fel de sef al manastirilor), care, rind pe rind, a fost Galaction (astazi episcop la Alexandria) sau Varsanufie, astazi vicar la Bucuresti. S-au cerut alegeri, s-au facut jalbe la Patriarhie, dar fara vreun rezultat. Situatia este tensionata, maicile strigindu-i in fata staretei nemultumirile. "Maica stareta, tipic, tipic (ritualul slujbelor - n.r.), dar la inima nimic", au insinuat maicile referitor la tipicul bisericesc al staretei. Cu toate incercarile noastre sa o contactam, stareta a fost de negasit, desi era in manastire. "Lasa ca stiu eu cum e cu astia de la ziar", si-ar fi exprimat ea opinia in timp ce se dadea pierduta, dupa cum ne-au relatat maicutele nemultumite. Oricum, atit timp cit va avea sustinatori la Bucuresti, stareta va continua sa conduca arbitrar, intr-un sobor care o accepta tot mai greu. Iar de pierdut nu are decit reputatia manastirii, vizitata din ce in ce mai rar de turisti. FLORIAN BICHIR Guvernul german incearca sa-l expulzeze astazi pe primul roman care a renuntat la cetatenie Ne vin apatrizii! Astazi, la ora 16.00, este asteptat sa soseasca in tara primul apatrid expulzat din Germania, de pe Aeroportul din München. Autoritatile germane i-au cumparat lui Carol Romanov bilet pentru dus, la cursa RO 310. Acesta a fost anuntat acum o saptamina ca va fi expulzat si nu i s-a dat macar nici dreptul sa conteste decizia germanilor. Statul german i-a anulat si contractul de munca, incepind cu data de 8 august. Carol Romanov locuieste in Germania din 1989 si lucreaza ca tehnician electronist. Romanov ne-a declarat ca astazi este convocat la sediul politiei din München, de unde va fi escortat la aeroport. El ne-a spus ca nu se va opune acestei masuri, dar ca a semnat o declaratie in care arata ca este expulzat fara voia lui. De asemenea, in momentul in care va ajunge pe Aeroportul Otopeni, Romanov intentioneaza sa refuze intrarea in Romania. Cazul sau nu este singular si face parte din ceea ce s-ar putea numi "calvarul apatrizilor". Fara tara Dupa izbucnirea scandalului cu adeverintele de apatrid cumparate de la ambasada romana de la Bonn, in 1998, s-a semnat o conventie intre ministerele de interne ale Romaniei si Germaniei. Totodata, a fost semnat si un act aditional care permite, practic, expulzarea catre Romania si a apatrizilor care au obtinut acest statut inainte de 1999. Actul a fost semnat de generalul Ovidius Paun, despre care se spune ca nu avea nici o imputernicire din partea Ministerului de Interne. Actul nu a fost ratificat pina in acest moment si nici nu a fost acceptat de conducerile succesive ale Ministerului de Interne roman. Presiunea Germaniei este insa imensa. In joc se afla acordarea permisiunii romanilor de a calatori prin UE fara viza, un fel de santaj politic la care tara noastra este supusa de mai mult timp de catre Germania. Garcea, la casa parinteasca Dupa vizita ministrului Ioan Rus in Germania, de la mijlocul lunii mai a acestui an, ofiteri de politie din mai toate orasele au inceput sa efectueze vizite la rudele apatrizilor din tara. Politistii vor cu orice pret sa se asigure ca in casa rudelor apropiate ar mai avea loc citeva persoane. Familia Tutoiu din Fagaras a fost intrebata despre situatia fiicei, care se afla in Germania din 1991. Doi ofiteri in civil au trecut si pe la doamna Gall din Oradea. Acestia erau foarte interesati daca doamna Gall isi va primi baiatul in momentul in care acesta va fi adus cu forta in tara. La domnul Calbeaza, tatal unui alt apatrid, politistii voiau sa stie daca baiatul nu vrea sa se intoarca de buna voie. Domnul Calbeaza se intreaba de ce trebuie adusi copiii lui cu forta in tara, "ca doar n-au plecat de bine ce le era!". O alta familie vizitata de politie in ultimele saptamini este familia Demeter, din Baia-Mare. Aici, politistii au venit sa intrebe daca apatrizii vor fi primiti in familia lor, daca vor avea unde sa locuiasca. "Daca noi abia ne putem descurca, atunci ce sa facem si cu ei?", se intreaba tatal celor plecati de ani buni din tara. In plus, aici politistii le-au spus ca va trebui semnata o hirtie prin care familia apatridului declara ca este de acord sa-l primeasca pe acesta in spatiu. Ein man, ein wort Pozitia oficialilor germani in aceasta problema este transanta: se cere respectarea unui act semnat de un oficial roman, dupa proverbul german "Ein man, ein wort", adica "Un om, un cuvint". Pentru partea germana nu este de inteles incoerenta oficialitatilor Romaniei in aceasta problema. Si nici faptul ca semnatura unui general care a sustinut ca reprezinta Romania este contestata acum. Iata declaratia ministrului de interne german data postului de radio Deutsche Welle: "Disputa consta in faptul ca nici un stat din lume nu poate retrage propriilor cetateni, stabiliti in strainatate, cetatenia si sa pretinda apoi ca acestia nu pot fi readmisi. Aceasta este o procedura pe care nimeni nu o poate accepta". Contactat telefonic, ministrul de interne Ioan Rus ne-a declarat ca pregatirile Ministerului de Interne se fac numai pentru a asigura "ospitalitatea necesara" apatrizilor, in cazul in care acestia vor ajunge in tara. In plus, Romania nu ii va obliga sa intre in tara pe apatrizii romani ajunsi pe Otopeni. Ministrul Rus este de parere ca povestea a fost umflata prea mult de apatrizii din Germania. STEFAN CANDEA Numarul apatrizilor germani care au renuntat oficial la cetatenia romana se ridica la aproximativ 650. Se mai adauga si aproximativ 250 de apatrizi asa-zis ilegali, care au cumparat intre 1996 si 1997 adeverinte de apatrid de la ambasada romana din Bonn. Am aflat totodata ca statul roman a primit din partea statului german 72 de milioane de marci germane pentru reintegrarea apatrizilor care vor ajunge in Romania. Declaratia Asociatiei apatrizilor romani din Germania "Autoritatile romane au pus deja noua politie politica sa terorizeze familiile noastre din Romania, sa-i interogheze si sa le ceara sa faca presiuni asupra noastra pentru a cere singuri cetatenia romana si a ne intoarce de buna voie, altfel vom avea necazuri si vom fi dusi in lagare. De asemenea, orice persoana, cu orice rang, care va adera la programul de aducere fortata a apatrizilor in Romania va fi data in judecata la tribunalele internationale. Iar cind primul apatrid legal va fi adus cu forta in Romania, noi ne vom prezenta in fata Consiliului Europei la Strasbourg si vom face greva foamei". Sorin Ozon (sorinozon@hotmail.com) 14 morti si un ranit grav Tragedia de la Vulcan pune pe jar guvernul Explozia s-a produs din cauza unei acumulari de gaze 14 mineri au murit si unul a fost grav ranit ieri dimineata la Vulcan, in cel mai grav accident produs in Valea Jiului in ultimii zece ani. In urma minerilor decedati au ramas orfani 21 de copii. Tragedia s-a produs in jurul orei 3.30, la schimbul IV, din cauza aprinderii de metan. Exploatarea Miniera Vulcan apartine de Compania Nationala a Huilei Petrosani. In Valea Jiului s-au inregistrat, numai in acest an, 700 de accidente in minerit. Frica de consecinte Explozia de la E.M. Vulcan a adus la gura minei inca inainte de ivirea zorilor zeci de ortaci. Operatiunile de salvare au fost facute cu mare greutate, din cauza focului. De asemenea, printre cei sositi la fata locului a circulat zvonul ca in subteran exista si alte pungi de gaz metan care pot exploda in orice clipa. La trei ore si jumatate de la producerea exploziei insa, echipele de salvatori de la Vulcan si Petrosani au coborit in subteran. Pina dupa-amiaza au fost scoase la suprafata, de la o adincime de 350 de metri, unul cite unul, pe la putul 10, din Valea Ursului, trupurile a 14 mineri decedati. Cele mai multe erau carbonizate si fusesera acoperite cu paturi. Ele au fost incarcate apoi in dube si trimise la Morga Spitalului de Urgenta din Petrosani. La gura minei, rudele si prietenii minerilor din subteran asteptau in tacere, cu sufletul la gura, alaturi de ziaristii sositi in numar foarte mare la fata locului. Fiecare trup scos din subteran era insotit de plinsete si durere. Cei care transportau corpurile ortacilor aveau ochii in lacrimi. Din cind in cind, ortacii rabufneau, strigind ca le-au fost furate vietile si acuzau conditiile mizerabile in care sint obligati sa munceasca. De altfel, unul dintre ei ne-a declarat, sub protectia anonimatului, ca ceea ce s-a intimplat cu colegii lui nu e tocmai lucru curat. Desi afirma ca ii este frica sa declare public ceea ce stie, omul a lasat sa se inteleaga ca acolo, in subteran, minerii ar fi fost obligati "sa faca lucruri care nu erau in concordanta cu regulile de protectie a muncii". In replica, purtatorul de cuvint al CNH Petrosani, Paul Furtuna, a declarat ca riscul producerii exploziilor exista in toate minele. Unul dintre colegii de munca al celor decedati in explozie ne-a declarat, sub rezerva anonimatului, ca a scapat de moarte ca prin minune. Omul trebuia sa intre in sut chiar in brigada ucisa de explozie, dar unul dintre colegii lui i-a cerut sa faca schimb. "Nu pot sa-mi revin. Sint multe lucruri care ar trebui spuse, dar mi-e frica. O sa ma trezesc miine cu cartea de munca la poarta. Nimeni nu vrea sa spuna adevarul. Am scapat de moarte, dar mi-au murit colegii. Decit sa mai intru in mina, mai bine sap santuri pentru un milion de lei pe luna". Si el si multi alti mineri au incercat sa discute cu jurnalistii, fugind insa de aparatele de fotografiat sau cele de filmat. Minerilor le e frica si chiar au o vorba atunci cind se intimpla o tfel de nenorocire: "Tot mortul o sa fie de vina! Ati vazut vreodata un sef dat afara pentru ca au murit oamenii lui?" Obligati sa coboare in subteran Prin Valea Jiului circula ieri zvonul ca minerii care au murit in accidentul de la Lupeni ar fi refuzat sa intre in mina luni seara, tocmai din cauza conditiilor improprii. Reprezentantii CNH Petrosani nici nu au confirmat, dar nici nu au infirmat acest zvon. "Nu am cunostinta despre asa ceva", a fost singurul comentariu facut de purtatorul de cuvint al CNH. Din cele aflate de la citiva ortaci care lucreaza la Vulcan si cunosc locul accidentului, minerii care au intrat in schimbul 4, ca si cei din schimbul anterior, nu stiau ca ar fost vorba de o concentratie mare de metan in zona. In fapt, cei care conduc brigada sint obligati sa verifice cu metanometrele concentratia de gaz metan din frontul de lucru si, daca aceasta depaseste normele de securitate a muncii, in zona respectiva nu se mai lucreaza pina cind nu se face un aeraj corespunzator. Cam cu jumatate de gura, speriati ca si-ar putea pierde locurile de munca, mai multi ortaci ne-au spus ca se mai practica intrarea la lucru. Se pare, de asemenea, ca 40 din cei 447 de mineri care urmau sa intre ieri in subteran (schimbul IV), dupa producerea accidentului, au refuzat sa faca acest lucru. O explicatie, neoficiala, dar foarte vehiculata in zona, pune tragedia de la Lupeni pe seama Zilei Minerului, sarbatorita in Valea Jiului in weekend-ul trecut. Se pare ca, din cauza chefului de duminica, nu s-ar fi efectuat o aerisire "ca la carte" in galeria cu pricina. "Daca nu se lucreaza, se acumuleaza metan in fronturile de lucru", explica minerii cu experienta. "Se lucreaza in fund de sac, iar de la nivelul orizontului 360 se lucreaza in jamp. Nici macar aer sa respiri nu ai. Este in schimb metan destul", afirma un alt miner, care nu vrea sa-si spuna numele ca sa nu-si piarda locul de munca. Minerii mai sustin ca, in urma cu doua saptamini, la acelasi sector s-ar fi produs un foc de mina, tot din cauza acumularii de metan, conducerea minei dispunind inchiderea temporara a sectorului. In mod normal, in astfel de cazuri, pentru redeschiderea sectorului trebuie sa treaca o perioada de citeva luni, in care se stinge focul prin metoda "namolirii". Abia dupa aerisirea galeriei se trece din nou la exploatarea zacamintului. "La doua ore dupa strapungerea zidului ridicat in urma focului pentru izolarea acestuia s-a declansat explozia care i-a surprins pe colegii nostri inauntru", afirma minerii. Ortacii se mai pling ca administratia CNH i-ar fi obligat sa lucreze luni, cu toate ca, potrivit contractului colectiv de munca, aveau zi libera. VLADIMIR BOLDUR MARIUS MITRACHE Supravietuitorul, transportat la Timisoara Minerul care a supravietuit accidentului, Florin Pirvuletu (26 de ani), are doi copii mici si este vagonetar de front. El a fost accidentat foarte grav, suferind arsuri de gradul 3 si 4. Ieri la prinz, a fost trimis cu un elicopter al CNH la o clinica din Timisoara. Medicul specialist Cristina Brinzau a declarat ca starea minerului este stabila, fiind constient si echilibrat cardiovascular si respirator. Tinarul are leziuni la nivelul craniului si fractura la baza craniana, insa creierul nu i-a fost afectat. Din cauza arsurilor, Pirvuletu va fi supus unor interventii de chirurgie plastica. Vacanta demnitarilor, compromisa Cauzele producerii accidentului vor fi stabilite, in detaliu, de comisia de ancheta condusa, prin dispozitia primului-ministru Adrian Nastase, de catre ministrul de interne Ion Rus. Din comisie fac parte ministrul muncii si solidaritatii sociale, Marian Sirbu, secretarii de stat din Ministerul Industriei, Pompiliu Budulan si Iulian Iancu, secretarul de stat din MI, gen. Toma Zaharia, Mariana Basuc, inspectorul general al Inspectiei Muncii, si procurorul general-adjunct Traian Gherasim. Specialistii Institutului de Securitate Miniera nu vor putea intra in mina pentru cercetari decit in cursul zilei de astazi. Atit premierul Adrian Nastase, cit si ministrul muncii, Marian Sirbu, si-au intrerupt concediile de odihna pentru a coordona ancheta. Autoritatile au decis sa acorde fiecarei familii indoliate un ajutor de urgenta de 50 de milioane de lei. Crucea Rosie a trimis, de asemenea, ajutoare umanitare constind in alimente de baza, obiecte de prima necesitate si imbracaminte. MIHAELA BALEA Mina Vulcan: 810 victime in 5 ani Mina Vulcan este clasificata drept o mina cu pericol deosebit - din cauza deselor acumulari de gaze sint necesare masuri speciale pentru protectia salariatilor. Ca aceste masuri nu sint de multe ori respectate sau sint luate in considerare doar la suprafata, o demonstreaza seria neagra a tragediilor produse aici in ultimii 15 ani. Accidentul de ieri este cel mai grav care a avut loc dupa cel din Ô87, cind au murit mai mult de 20 de mineri, dar nu este singurul. Din statisticile oficiale rezulta ca, anual, la Mina Vulcan au fost probleme. Din 1996 si pina la sfirsitul primului semestru al anului in curs, la Mina Vulcan au suferit accidente de munca 810 persoane, din care 1a mortale, ne-au declarat ieri surse din cadrul Ministerului Muncii si Solidaritatii Sociale. Accidentele inregistrate s-au produs ca urmare a surparii unui perete sau a unei bucati din tavanul minei. In peste 80a din accidente, vinovati au fost gasiti chiar salariatii, care, desi cunosc gradul de periculozitate al locului in care muncesc, accepta riscul pe principiul "nu mi se va intimpla tocmai mie", nu respecta normele de protectie a muncii, nu verifica lampa sau masca, nu intra in sut cu echipamentul intreg, nu verifica sculele cu care lucreaza. . MIHAELA BALEA Sotiile minerilor decedati vor fi angajate la CNH Sotiile celor 14 mineri morti in explozie vor fi angajate de Compania Nationala a Huilei, iar copiii victimelor vor beneficia de burse substantiale. Ministrul industriei si resurselor, Dan Ioan Popescu, a dispus ieri acest lucru, informeaza Mediafax. Sotiile celor 14 mineri morti sint casnice, singura sursa de existenta fiind lefurile barbatilor. Din cei 21 de copii ramasi orfani de tata, numai doi sint angajati, in prezent, la minele din subordinea Companiei Nationale a Huilei. ( M.B. ) Pe scurt Stripteuza, cazuta la datorie Mihaela Popa (22 de ani), din Iasi, a fost transportata ieri noapte in stare de inconstienta la spital dupa ce a lesinat la serviciu. Tinara lucra ca animatoare intr-un bar cu program de strip-tease din Iasi. La numai citeva minute dupa ce si-a inceput numarul "la bara", stipteuza a lesinat, spre marea dezamagire a clientilor adunati in jurul scenei. "Tinara a lesinat in timp ce se afla la serviciu. Mihaela a fost adusa la noi cu diagnosticul lipotimie pe fond de hipocalcemie pronuntata. I-am acordat ingrijirile necesare si am trimis-o acasa", a declarat medicul de serviciu de la Spitalul de Urgenta din Iasi. Mihaela Popa este casatorita si are doi copii. ( C.D ) Generalii americani, in vizita la MApN 16 generali, cursanti ai Universitatii Nationale de Aparare a Statelor Unite ale Americii, au venit in aceasta saptamina la Bucuresti intr-o calatorie de studii. Ei au fost primiti de reprezentanti ai Ministerului Apararii Nationale si au discutat integrarea tarii noastre in structurile de securitate europene si euroatlantice. Cei 16 generali vor mai merge la Kiev, Praga, Neapole, Riga si Bruxelles. ( G.R. ) Seful Directiei de Combatere a Crimei Organizate a fost pradat Colonelul Gelu Drajneanu, seful DCCO, a fost pradat din nou: un hot i-a furat casetofonul auto in timp ce masina (o Dacie SupeR Nova) stationa in parcarea din fata blocului. De aceasta data, hotul a fost prins in timp record si bagat dupa gratii. Ghinionistul infractor se numeste Anton Iordache (foto), are 46 de ani si este taximetrist. Masina col. Drajneanu a mai fost jefuita de doua ori si, de fiecare data, i s-a furat casetofonul. ( D.N., P.C. ) Camere video in intersectii Primaria Piatra Neamt intentioneaza ca in cel mai scurt timp sa instaleze in zonele aglomerate ale municipiului camere de luat vederi in vederea usurarii sarcinilor politistilor care cauta sa prinda micii infractori. Ideea este mai veche si a fost anuntata de primarul Ion Rotaru. In prezent se lucreaza la documentatia necesara proiectului, urmind ca aceasta investitie sa fie prinsa in urmatorul buget. Camerele de luat vederi vor fi amplasate in pietele agroalimentare precum si in unele intersectii semaforizate. Dispeceratul de monitorizare va fi la la Politie sau la Primarie. Astfel vor fi prinsi cu mai multa usurinta, spera conducerea primariei, hotii de buzunare si soferii care nu respecta regulile de circulatie. ( M.F. ) Trabant rupt in doua Un Trabant a fost rupt in doua iar in pieton a fost omorit de soferul unui autoturism "Hyundai" pe Soseaua Iancului din Capitala. Vinovat de producerea acestui accident este Andrei Alexandru Tirdea, in virsta de18 ani, student, care a incercat sa depaseasca neregulamentar, cu mare viteza, un refugiu de tramvai.Victima, Iosif Fezer (53 de ani) a fot lovit in plin de masina si a murit pe loc. Politia rutiera continua cercetarile. ( P.C. ) Din balta, la spital 16 persoane care s-au scaldat intr-o balta din apropierea riului Amaradia, de linga Isalnita, se afla internate cu diagnosticul leptospiroza la Spitalul de boli infectioase din Craiova. 11 dintre acestea sint copii avind virste cuprinse intre 8 si 14 ani. Cei mai multi dintre tinerii comunei doljene Isalnita prefera gildanul in locul strandului pentru ca o baie in balta nu-i costa. In balta, localnicii obisnuiesc sa-si adape turmele de vaci. Potrivit medicilor, leptospiroza apare la om, se manifesta indeosebi vara, prin contact cu apa contaminata cu urina sau cu tesuturi provenite de la animale infectate. Boala este foarte periculoasa, iar simptomele, varsaturi, ameteli, urina inchisa se pot confunda usor cu cele provocate de insolatie. Medicii craioveni au recoltat probe duble de la toti cei 16 pacienti. Pina ieri, doar sase dintre cazuri au fost confirmate. Probele leptospirozice au fost trimise la Institutul Cantacuzino din Bucuresti. BOGDAN BERNEANU Carambol intre un camion, o caruta si doua autoturisme Un tinar de 23 de ani din Avrig a murit pe loc, luni noaptea, dupa ce autoturismul Dacia pe care-l conducea a fost lovit de un camion Iveco. Soferul camionului, Aurel Lazar (49 de ani), care venea dinspre Brasov spre Sibiu, nu a observat la intrarea in comuna Porumbacu de Jos o caruta nesemnalizata si a intrat in ea. Incercind sa evite impactul frontal, soferul camionului a virat spre dreapta si a intrat pe contrasens, de unde veneau doua autoturisme. Un Cielo, condus de un ploiestean, a fost lovit doar in partea din spate, insa Dacia, la volanul careia se afla Daniel Ilie Comaneciu (23 de ani), din Avrig, a fost lovita in plin. Soferul Daciei a murit pe loc, iar un pasager al carutei, Patru Bunescu (66 de ani), din comuna Boisoara-Vilcea, a fost ranit grav. Politia i-a intocmit soferului camionului Iveco dosar penal pentru ucidere din culpa, dar se pare ca vina va fi impartita cu conducatorul carutei, care nu avea decit un semnalizator si o lanterna. ( F.D. ) Editia de Transilvania Avocat mort intr-un accident de bicicleta Un avocat stagiar, Mihai Dan Abrudan (24 de ani), din Oradea si-a pierdut viata luni seara in urma unui stupid accident. El se plimba cu bicicleta in zona garii din Oradea si a incercat sa coboare pe o strada situata intr-o panta abrupta. Ajuns la capatul Strazii Feleacului, linga liniile de cale ferata, tinarul avocat nu a mai putut redresa bicicleta si s-a prabusit in gol, peste taluzul care bloca intrarea in gara. Avocatul s-a lovit cu capul de liniile de cale ferata si a murit pe loc. Cadavrul lui a fost gasit de un pensionar care a alertat ambulanta si politia. Medicii de pe ambulanta nu au mai putut face nimic pentru tinarul avocat. MIRUNA IONESCU Asfixiat in frigider In timp ce se jucau intr-o curte, citiva copii de rromi din Curtici l-au inchis intr-un frigider Fram pe Cita Uica, 5 ani. Copilul nu a mai putut iesi, acesta murind asfixiat "n frigider. Panicati, prietenii de joaca l-au cautat pe cumnatul micutului, care a reusit sa deschida frigiderul. Barbatul a luat in brate corpul fara viata al copilului si a fugit cu el pe strada, strigind dupa ajutor. Desi copilul a fost dus la dispensar, acesta a murit, fiind prea t"rziu pentru a fi salvat. SORIN TROCAN Refugii la Curba Mortii Comisia insarcinata de prefectura a prezentat ieri solutiile pe termen scurt pentru reducerea producerii de accidente grave de circulatie de pe Calea Turzii. Subprefectul Dan Canta a anuntat ca, pe linga stampila care se va aplica pe foaia de parcurs a camioanelor de peste zece tone, care va atesta ca soferii au fost informati de periculozitatea pantei, conducatorii vor fi obligati sa stationeze zece minute. Ei vor primi si un pliant informativ, prin care li se vor aduce la cunostinta pericolele la care se expun daca nu folosesc frina de motor si ruta. Inainte de a urca Feleacul, camioanele vor fi cintarite prin sondaj, pentru a fi sanctionati soferii care supraincarca autovehiculele cu marfa. Mai multe refugii pentru camioanele defecte se vor amenaja la Curba Mortii, pe ambele sensuri, la variantele de ocolire catre Oradea si Bistrita si inainte de a intra pe ultima panta in linie dreapta pe care au ajuns cele mai multe dintre camioanele grele care s-au sfarimat zilele trecute de cladirile din zona. Drumul Judetean DJ107 va fi preluat din administrarea municipalitatii, pentru a se incepe o varianta ocolitoare spre Turda in directia Ciurila. Firmele comerciale din imprejurimi vor fi atentionate asupra pericolelor. Atit prefectul Vasile Soporan, cit si presedintele Consiliului Judetean, Serban Gratian, care si-au intrerupt concediul pentru sedinta speciala a comisiei, au admis ca toate aceste solutii sint de circumstanta, din cauza lipsei fondurilor pentru ocolirea Feleacului. Pe de alta parte, primarul Feleacului, Emil Luca, a propus ieri Consiliului Judetean o varianta ocolitoare a Dealului Feleac pe relatia Turda-Dej care sa tranziteze satele Gheorgheni si Aiton. MIHAI BACALU Armenii schimba un preot franciscan pe unul greco-catolic Desi a intrat de peste doi ani in posesia unui tablou original de Rubens, in urma unui proces intentat primariei din localitate, comunitatea armeneasca din Gherla, cea mai veche si mai mare din Romania - care detine si cea mai impunatoare catedrala din oras - nu are, de peste 40 de ani, un preot al sau. In urma cu o saptamina, ultimul preot franciscan, Tibor Gabor, care a oficiat slujbele de pina acum ale catedralei, a parasit parohia armenilor din localitate, si astfel comunitatea a ramas si fara preotul de imprumut pe care il avea. Locul de reculegere al presedintelui UFD Varujan Vosganian se gaseste din nou fara preot, dar cu un tablou original semnat Rubens, evaluat la citeva mii de dolari. Noua solutie de compromis, la un compromis mai vechi, care dureaza din 1960 - ultimul an in care comunitatea armeneasca din Gherla a avut un preot care sa oficieze liturghia in limba ei -, a fost cooptarea unui preot romano-catolic. Szakacs Endre va face naveta o data pe saptamina din localitatea Bontida, aflata la 23 de kilometri de Gherla. RAHAN CONSTANTINESCU S-a izbit cu bicicleta de o caruta Fiind sub influenta alcoolului, un batrin din Arad a comis un accident rutier tragicomic. Avram Ciurdariu (67 de ani) a pierdut controlul asupra ghidonului, a trecut pe contrasens si s-a lovit frontal de o caruta condusa regulamentar de Nagy Emeric (50 de ani), din Arad. In urma impactului, Avram Ciurdariu s-a ales cu rani usoare. SORIN TROCAN Doi inecati in aceeasi zi Ionut Iancau, de 11 ani, din localitatea Dersida, comuna Bobota-Salaj, s-a inecat, ieri, in timp ce facea baie in riul Crasna, situat pe raza localitatii. Dupa numai citeva ore, politistii au fost sesizati de gasirea unui alt cadavru in albia riului Somes, de pe raza localitatii Bizusa. Dupa cercetari s-a stabilit ca trupul neinsufletit apartine lui Ioan Ivancau (53 de ani), din Rogna, comuna Ileanda. CAMELIA BUHASCHI Hoti de polietilena Politistii bistriteni au prins in urma cu doua zile patru barbati care au furat o jumatate de tona de granule de polietilena de la o firma din Bistrita. Acestia sint Stelian Chindea (25 de ani), Dorel Sugar (32 de ani), Marius Zagrean (22 de ani) si Nicolae Furcea (30 de ani). Granulele au fost recuperate, iar cei patru sint cercetati in stare de libertate. FLORICA DURA Bani din retete de prajituri La Tg. Mures s-a inaugurat Centrul Regional de Inovatii si Marci intr-un birou modern al Prefecturii Mures. Directorul Oficiului de Stat pentru Inovatii si Marci, Gabor Varga, a precizat: "Romanii stau bine la capitolul creativitate, dar nu sint bine informati. Se pot face bani din retete de prajituri, pungi din nailon, formatii de muzica, motoare de masini. Totul poate deveni marca inregistrata, plagiatorii putind fi amendati cu sume usturatoare". MIHAELA CRAIOVEANU S-a spinzurat de rusine Un batrin s-a spinzurat ieri dupa ce a fost acuzat ca a agresat sexual o fetita. Impotriva lui Andrei Socaci (67 de ani), din Ocna Mures, judetul Alba, fusese depusa o plingere in care vecinii acestuia aratau ca fetita lor, in virsta de 5 ani, a fost abuzata sexual de acesta. Micuta venea deseori la familia Socaci pentru a se juca cu nepotii batrinului. Politia a solicitat imediat efectuarea unei expertize, dupa care s-a deplasat la domiciliul celui incriminat. Barbatul a fost gasit insa spinzurat de tocul usii de la bucatarie. In urma expertizei efectuate de medicii legisti s-a constatat ca fetita nu are urme sau leziuni care sa demonstreze ca a fost supusa unui abuz sexual. LUCIAN DOBRATER Biblioteca judeteana a ajuns in pivnita Mai bine de un an, factorii responsabili si-au batut capul sa gaseasca o solutie pentru depozitarea celor 25.000 de volume ale Bibliotecii Judetene Mures dupa ce cladirea de pe Strada Horea a trecut in posesia proprietarului de drept, BCR Mures. Dupa indelungi cautari au fost gasite trei cosmelii insalubre pe strada Bolzai. "A fost ultima si suprema umilinta la care am fost supusi. Istoria lui Petru Maior, a lui Sincai si Baritiu, carti vechi de patrimoniu, carti rare romanesti si maghiare, colectii de reviste straine, primele carti tiparite in limba romana, revistele muzeelor de arta din tara, albume de etnografie, totul a fost legat fedeles si pus la gramada in beci, fara sa fi apucat sa facem macar un inventar. Nici nu vreau sa-mi imaginez cum vor arata cartile peste trei luni", s-a plins muzeograful Elena Mihu. ( A.M. ) Inca trei tabere inchise in Mures Directia de Sanatate Publica Mures a inchis, luni dupa-amiaza, inca trei tabere, dupa ce luna trecuta a sistat activitatea taberelor din comunele Saulia, Gheorghe Doja si Gornesti, din cauza conditiilor igienico-sanitare necorespunzatoare, transmite Mediafax. Directia de Sanatate Publica Mures a dispus inchiderea taberei-camping organizata la Saulia de Cimpie de catre fundatia "Andrei Provita", tabara interculturala din comuna Gheorghe Doja si tabara-camping de la Lapusna organizata de Cercetasii Romaniei, filiala Tirgu-Mures. Inspectia Sanitara de Stat a gasit o multime de deficiente, printre care neasigurarea apei de baut, pregatirea alimentelor in conditii improvizate, lipsa detergentilor si a dezinfectantilor, colectarea necorespunzatoare a deseurilor si latrine improvizate. In urma controalelor, organizatorii au primit amenzi intre trei si cinci milioane de lei. Inspectia Sanitara de Stat a declarat ca va continua actiunea de depistare si verificare a conditiilor igienico-sanitare din colectivitatile temporare. ( D.B.T .) Secretarul Ambasadei Romaniei la Moscova, mort pe Valea Oltului Secretarul Ambasadei Romaniei la Moscova, Nicolae Jurca (51 de ani), a murit, ieri dupa-amiaza, in urma unui grav accident rutier care a avut loc pe Valea Oltului, in apropierea orasului Talmaciu. Autoturismul Dacia in care se afla diplomatul roman impreuna cu sotia, Cornelia (54 de ani), era condus de fiul sau, studentul Cosmin Ciprian (24 de ani). Familia diplomatului se deplasa spre Sibiu. La un moment dat, Cosmin Ciprian Jurca a pierdut controlul directiei, a derapat si a intrat pe contrasens, unde s-a ciocnit frontal de un alt autoturism Dacia. In urma impactului, secretarul Ambasadei Romaniei la Moscova, Nicolae Jurca, sotia acestuia Cornelia si sotia conducatorului auto din masina de Olt, Victoria Draguceanu (47 de ani), au decedat. "Accidentul s-a produs din cauza carosabilului umed si neadaptarii vitezei la conditiile de trafic. Cele doua autoturisme au fost grav avariate", ne-a declarat seful Serviciului Politiei Rutiere a Judetului Sibiu, col. Constantin Suciu. FELIX DAMIAN Pensionar fals Un aradean a incercat sa insele vigilenta Ligii Pensionarilor pentru a primi un bilet de tratament subventionat. Nicolae Andronisiac (47 de ani) este cercetat pentru ca a semnat o declaratie falsa potrivit careia ar fi pensionar. Liga Pensionarilor faciliteaza obtinerea de bilete de tratament cu pret redus, si le ofera pensionarilor cu pensii mai mici de un milion de lei produse alimentare din magazinul aflat in incinta ligii. SORIN TROCAN Ouale de rata nu sint bune pe canicula Directia Sanitar-Veterinara (DSV) Salaj recomanda cumpararea produselor de origine animala numai din unitatile autorizate sanitar-veterinar care dispun de echipamente corespunzatoare, adica vitrine frigorifice, termometre, spatii de congelare, galantare igienice prevazute cu sisteme de protectie a alimentelor. De asemenea, "este recomandabila evitarea aprovizionarii cu alimente din micul trafic de frontiera, ajutoare umanitare, comert ambulant sau de la vinzatori care au miinile murdare, rani, furunculi, semne de boli respiratorii". Totodata, "gospodinele nu trebuie sa recongeleze produsele, sa nu lase alimentele expuse la temperatura camerei si sa nu le decongeleze sub jet de apa sau la temperatura ambianta, ci in spatiul de jos al frigiderului. Este contraindicata folosirea oualor de rata pentru creme, maioneze sau inghetata, iar pentru consumarea lor e necesara fierberea timp de mai bine de 15 minute", mai spun inspectorii sanitar-veterinari. CAMELIA BUHASCHI Sergiu Nicolaescu are nostalgia santierelor tineretului Prezent la Arad in fruntea Comisiei de aparare din Senat, senatorul Sergiu Nicolaescu s-a lasat coplesti de nostalgii. Depasind tematica discutiilor legate de activitatea comisiei, senatorul a atins problema statiunilor pentru tineret de pe litoral. El a declarat ca, daca ar fi tinar, nu l-ar jigni ideea de a participa la un santier al tineretului intre Vama Veche si 2 Mai. Senatorul a completat ca nu e vorba nici de tabere de pionieri, nici de strajeri, ci de actiuni cum se fac in toata lumea. Sergiu Nicolaescu a criticat si programele estivale ale televiziunilor de pe litoral, pe care le-a numit "rusini nationale". Potrivit senatorului, "cu banii pe care-i baga pe un rahat de festival" s-ar putea renova cladirile in paragina de pe litoral. SORIN TROCAN Odoare bisericesti din proiectile Preotul militar tirgumuresean Visarion Cioca a construit odoare bisericesti din munitie dezamorsata provenita din proiectile ramase neexplodate din al doilea razboi mondial, aflata din belsug pe Valea Muresului. Parintele Cioca povesteste ca i-a venit pur si simplu ideea sa faca din aceste obiecte ale diavolului unelte ale Domnului. "Am facut din proiectile cadelnite, pocale, si uneltele de razboi au capatat utilitate in timp de pace. Sper totusi sa nu mai fie niciodata razboi aici si de fapt sa nu mai fie varsare de singe in intreaga lume". Preotul Cioca este preot militar la Unitatea de Tancuri din Tirgu-Mures si inca nu a tinut o slujba religioasa cu ineditele odoare. ADRIANA MACSUT O colonie de tigani a instaurat Jungla de pe Craica Locuitorii a 39 de blocuri din cartierul Paltinisului din Baia Mare spun ca in ultimii patru ani au fost terorizati de tiganii instalati in zona. Cele aproximativ 100 de case de tigani sint situate paralel cu blocurile, la o distanta de 10-15 metri. Granita dintre cele doua tabere este piriul Craica. Isi construiesc patru case intr-o saptamina "Primaria e a noastra, nu a voastra", spun tiganii de fiecare data cind locatarii ii ameninta ca se vor adresa autoritatilor. Veronica B. ne-a declarat ca viata pe Craica este o jungla. "Traim aici, cu ei, ca si animalele. Intra in scari si sparg, si fura tot sau dau cu pietre in geam. Nu avem capace la canale sau usi in casa scarilor. Daca le spunem ceva ne scuipa si ne injura. Am un magazin la parterul blocului. De teama, imi leg un ciine pe trepte", se plinge femeia. Gheorghe Firte ne-a spus ca a fost deseori inundat din cauza malurilor surpate ale piriului Craica. "Fac sapaturi mari, iar pamintul il folosesc la constructia caselor, care se inmultesc pe zi ce trece. Cu toate ca stiu ca vor fi evacuati, au construit patru case intr-o saptamina. Unul dintre ei si-a facut o camera intr-o singura noapte. Ei spera ca in acest fel sa fie mai greu de evacuat sau chiar deloc", ne-a spus Gheorghe. Cal mort linga fereastra Cei care locuiesc in zona isi amintesc de faptul ca, nu cu foarte multi ani in urma, in locul unde sint casele tiganilor se facea plaja. Acum, chiar daca cineva vrea sa treaca peste Craica nu poate, deoarece locul este pazit de 150 de javre. "Parca sint turbati. De multe ori trec puntile si ne ataca pruncii. Uneori, vin cu carutele chiar sub geamul nostru. Am avut o vreme un cal mort, linga fereastra (la parter - n.r.)", ne-a declarat Claudia Bacos. Oamenii sint indignati si de faptul ca, uneori, in timp ce vin copiii de la scoala, acestia sint atacati de tigani. "Sar pe ei. Le fura mincarea, gentile, tot. Nu ne putem pune cu ei, spun ca ne omoara", se pl"nge Violeta Firte. Andrada Firte se intorcea intr-o zi de la antrenament. Mai multi tigani i-au furat lantisorul de la git. "Au fost vreo sase-sapte. Mi-au cerut 500 de lei. Unul dintre ei m-a prins de mina si o fata mi-a luat lantisorul de la git", ne povesteste cu emotie Andrada. Chefurile nu se opresc niciodata la tigani, iar nuntile in aer liber ii aduc la disperare pe vecinii din blocurile alaturate. Tiganii taie, noapte de noapte, porci. "Sintem linistiti cind ploua si stau in casele lor", ne-a mai spus o locatara. Primaria ii vrea "mutati si ingraditi" Viceprimarul Istvan Ludescher cunoaste situatia si promite sa o rezolve ei incepind de anul acesta. "Am fost la fata locului si stim ce e acolo. E o colonie de tigani care ne fac anumite probleme. In prezent sintem in faza de identificare a unui teren de 2-3 ha, departe de locuintele "albilor". Terenul se afla pe Strada Oborului, in spatele SC Phoenix, la intersectia cu calea ferata. Aici, fiecare familie va primi 150 mp de teren. Din pacate, terenul de aici nu e in intregime al statului si trebuie sa gasim proprietarii si sa negociem cu acestia cedarea lui. Speram ca ONG-urile sa ne ajute cu proiecte finantate in cadrul programelor pentru problemele rromilor. Dupa identificarea locului, vom trece la mutarea celor care locuiesc pe Paltinisului. In final, vrem sa ingradim locul". Dupa mutare, viceprimarul Istvan Ludescher promite regularizarea piriului Craica si intrarea in normal a lucrurilor. ADRIAN RUSU Fanii echipei Stejarul Sag i-au batut mar pe arbitri Meciul de fotbal din localitatea Sag-Salaj, contind pentru faza judeteana a Cupei Romaniei, in care s-au intilnit Stejarul Sag si Chimia Zalau, poate fi numit oricum, numai intrecere sportiva nu. Terenul din Sag, situat la aproximativ 4 km de sat, la marginea unei paduri, este neimprejmuit si foarte denivelat, dupa cum afirma arbitrul intilnirii, Gavril Birjac. "Spectatorii prezenti la meci au fost foarte violenti, aflindu-se, majoritatea, sub influenta bauturilor alcoolice, pe care le consumau din plin chiar pe marginea terenului". Jocul a debutat cum nu se poate mai rau pentru echipa gazda, condusa inca din minutul 7 cu scorul de 2-0 (la final 6-0). In acel moment, spectatorii au navalit pe teren cerind socoteala arbitrului pentru un presupus ofsaid. Spiritele au fost calmate cu greu, iar meciul a continuat intr-o stare de tensiune maxima. Pina la sf"rsitul partidei, jocul a mai fost intrerupt de trei ori, tot din cauza intrarii spectatorilor pe teren, care incercau sa isi faca dreptate. Arbitrul intilnirii mai spune ca trebuia sa elimine trei jucatori de la echipa gazda. "Sub amenintari si injurii am renuntat. La sfirsitul meciului, mai multa lume s-a indreptat spre asistentul Tunyogy Ferenc pentru a-i cere socoteala. Eu am vrut sa-l protejez, moment in care am primit un cap in gura de la jucatorul Grozea, dupa care un spectator, identificat in persoana lui Ioan Maxim, m-a lovit cu pumnii si cu picioarele". Mai mult, brigada de arbitri, refugiata cu greu in masina, a fost amenintata cu rasturnarea autoturismului. CAMELIA BUHASCHI Turista maghiara, gasita moarta la gara din Huedin Politistii din Huedin, judetul Cluj, au reusit ieri sa identifice cadavrul unei femei gasite fara viata duminica, in apropierea garii din localitate. Este vorba despre unguroaica Buso Eriko (35 de ani) care s-a aruncat in cap de pe un pod de linie ferata. Femeia, care se afla in vizita la un preot din comuna Ighiu, fusese data disparuta in urma cu doua saptamini din fata unui magazin din Alba Iulia in timp ce isi astepta prietenii aflati la cumparaturi. Cunoscuta cu afectiuni psihice, ea a fost data in urmarire generala la citeva zile de la disparitie. Potrivit sotului ei, venit special din Ungaria la aflarea acestei vesti, femeia era extrem de tulburata din cauza procesului de divort. Deocamdata nu se cunoaste exact cum a reusit femeia sa ajunga in Cluj, dar se presupune ca o buna parte din drum a fost parcurs pe jos, ea neavind nici bani si nici acte asupra ei. Acum, potrivit comandantului Politiei Feroviere Cluj, colonelul Ioan Muresan, familia victimei este asteptata in Romnia, fiind anuntata deja. LUCIAN DOBRATER Transportul clujean in comun, mai scump Regia Autonoma de Transport Urban Cluj a scumpit, incepind de astazi, tarifele pentru transportul in comun, la bilete si abonamente cu 11a. O calatorie va costa 4.500 de lei, iar un abonament lunar 108.000 lei. Au fost majorate si amenzile, calatorii fraudulosi riscind sa plateasca sume cuprinse intre 400.000 si 800.000 lei. Scumpirile sint cauzate de cresterea indicelui de inflatie corespunzator lunilor aprilie, mai si iunie, dupa cum ne-a declarat Aurel Neag, directorul RATUC. MIHAI BACALU 70 de km pina la cel mai apropiat medic Potrivit primarului comunei Rodna, Vasile Nascan, locuitorii acestei comune si cei din localitatile apropiate au de mers 70 de km pentru a ajunge la cel mai apropiat spital, cel de la Nasaud. Spitalul din Rodna a fost inchis in urma cu trei ani din cauza faptului ca medicii care au lucrat aici s-au transferat in alte localitati. El a precizat ca spitalul din Rodna dispune de un aparat cu raze X, un minilaborator ce poate face 20 de analize si un defibrilator, dar faptul ca nu exista medici care sa le foloseasca face ca aceste aparate sa fie inutile. FLORICA DURA Toamna se numara maghiarii Recensamintul populatiei de etnie maghiara, inceput de UDMR in urma cu trei luni, merge mai usor decit s-au asteptat liderii locali. Zeci de persoane vin zilnic, la sediul din strada Pavlov, impulsionati de perspectiva primirii legitimatiei de maghiar. Pina acum, peste 30.000 de persoane s-au declarat de origine maghiara, desi printre acestea sint multe care nu sint de credinta unitariana sau reformata si nu au nume maghiare, dupa afirmatiile viceprimarului Boros Janos. Listele vor fi folosite, de asemenea, pentru a-i demonstra primarului Funar ca etnicii maghiari reprezinta peste 20% din populatia Clujului, ceea ce ar satisface introducerea placutelor bilingve si folosirea limbii maghiare in primarie. MIHAI BACALU Protest al Colegiului Medicilor Colegiul Judetean al Medicilor CJM Hunedoara protesteaza fata de preconizata reducere a fondurilor alocate asistentei medicale primare, informeaza Rompres. "Consecintele acestui fapt vor fi, pe de o parte, pauperizarea celor care lucreaza in asistenta medicala primara, pina la faliment, iar pe de alta parte, compromiterea reformei reale care s-a produs in acest sector", a afirmat presedintele CJM Hunedoara. Un numar de 140 de medici de familie din judetul Hunedoara au semnat un protest adresat forurilor de decizie la nivel national in care isi exprima dezacordul cu privire la excluderea Colegiului National al Medicilor, ca for profesional, din negocierile la contractul-cadru dintre Ministerul Sanatatii si CNAS, precum si fata de reducerea la aproape jumatate a bugetului de practica medicala. In judetul Hunedoara exista 274 de medici de familie care au incheiat contracte cu Casa Judeteana de Asigurari de Sanatate. ( D.B.T. ) Mortul e de vina Ioan Popa (51 de ani) a murit luni seara, pe raza localitatii Copaceni, lovit de o Dacie condusa de Mihai Lup (26 de ani), din Ceanu Mare. Ioan Popa locuia in comuna Sandulesti si era angajat la Alcoom Turda. In momentul fatidic, Popa s-a angajat in traversarea drumului fara se se asigure. MIHAI SOICA Omorit cu furca Toader Andreica (64 de ani), din localitatea Chiesd-Salaj, a decedat ieri la Clinica de Neurochirurgie din Cluj dupa ce, cu citeva zile in urma, a fost victima unor lovituri primite in partea stinga a capului cu o furca, avind diagnosticul de traumatism cranio-cerebral, contuzie cerebrala cu hematom intracerebral. Agresorul a fost identificat de politisti in persoana nepotului Vasile Tuser (39 de ani), din Chiesd, care, in urma unei certe pornite din senin intre el si victima, i-a aplicat batrinului mai multe lovituri in zona capului cu o furca. Tuser va fi cercetat acum pentru comiterea infractiunii de lovituri cauzatoare de moarte, meditind ani grei dupa gratii. CAMELIA BUHASCHI Si-a dat foc Un tinar din Baia de Aries, judetul Alba, se afla internat la Spitalul de Neurochirurgie din Cluj cu arsuri pe 70a din suprafata corpului. Luni seara, Liviu Boca, in virsta de 20 de ani, aflat sub influenta alcoolului, si-a turnat benzina in cap in incinta unei benzinarii din oras. Desi angajatii benzinariei au intervenit cu instinctoare, tinarul ardea ca o torta. Nimeni nu-si poate explica gestul sinucigas al lui Boca, iar medicii clujeni nu se pot pronunta deocamdata asupra sanselor de supravietuire. Liviu era somer si este al saptelea copil in familia Boca. LUCIAN DOBRATER Centrul istoric al Bucurestiului, demolat de chiriasi Nu exista oras mai acatarii din tara al carui centru istoric sa fi scapat, in perioada comunista, de generozitatea cu care autoritatile au facut cadou vechile cladiri catre chiriasii pe care nimeni nu-i suporta in vreo scara de bloc. Asa se face ca, decenii la rind, "chiriasii" au distrus cu metoda casele primite "de la stat": de la facut foc in mijlocul odailor si cazarea calului in sufragerie pina la indolenta de a nu repara nimic din ce s-a mai stricat, de a bate macar un cui, pe ici-pe colo. Vechile cladiri din Cluj, Sibiu, de pe faleza Constantei si din centrul istoric al Bucurestiului s-au naruit pur si simplu sub asaltul unor oameni neobisnuiti sa traiasca omeneste, in vreme ce la primarii se adunau zeci de mii de cereri de locuinte, din partea unor oameni care ar fi facut din locuintele lor adevarate bijuterii. Situatia continua si astazi - lucru prezentat in materialul de fata realizat in Lipscani. Adica intr-o zona declarata "de interes national, rezervatie istorica de urbanism si arhitectura" ( C. GR. ) Pe de alta parte, chiriasii, cei cu contract sau cei oplositi pur si simplu acolo, asteapta locuinte tot "de la stat", in eventualitatea evacuarii: "Locuiesc aici cu nevasta si trei copii din 1982, iar in intreaga cladire sint 10 familii. Cum sa ne mutam? Daca primaria vrea sa renoveze centrul istoric, foarte bine, dar nu vom accepta niciodata sa ne mutam te miri unde", spune Vasile Gheorghe, din str. Covaci, nr. 2. "Noi avem aici acte in regula, deci nu ne poate scoate oricum. Am vrut sa reparam casa, dar am renuntat pentru ca nu stim ce va urma", spune un locatar din str. Bacani, nr. 4. "Dom'le, daca ne da afara si nu ne pune la dispozitie un acoperis deasupra capului, iesim aici, in strada, cu calabalicul si dormim pe cartoane, ca tiganii astia fara case din piata de la capatul strazii Covaci. Stau aici cu nevasta si copiii si n-am unde sa ma duc", se tinguie un "clandestin" din Lipscani. Tot strainii isi sufleca minecile In 1999, cei de la United Nations Development Programme (UNDP), socati ca in centrul istoric nu s-a mai facut nici o reparatie, au elaborat proiectul "Un Bucuresti Frumos" pentru a repara fatadele unor cladiri. Pina la alegerea lui Traian Basescu, proiectul a batut pasul pe loc, el fiind relativ nou. "Primaria a virat 500.000 de dolari pentru acest proiect care este estimat la 1.142.000 dolari", ne-a declarat Jacques-Emmanuel Remy, director international al proiectului. Pe Basescu il enerveaza subiectul Desi Primaria Capitalei, s-a implicat cu bani in programul UNDP de reabilitare a centrului istoric, Traian Basescu refuza sa prezinte un punct de vedere referitor la problema chiriasilor ilegali care demoleaza Lipscaniul. "Vine marele ziarist, face poze, si dupa aceea cere socoteala primarului", s-a rezumat sa ne declare, vizibil iritat, Basescu. Lipscaniul - ruinat de chiriasii nimanui Declinul centrului istoric al Bucurestiului a inceput dupa cutremurul din 1977, iar din 1981 autoritatile comuniste au abandonat complet orice lucrare in aceasta zona. Ignoranti in materie de istorie si dornici sa stearga tot ce amintea de alte regimuri, comunistii au mutat aici zeci de familii de rromi. In 1985-1988, epoca "maretelor ctitorii", Bucurestiul istoric a supravietuit ca o insula izolata. La inceputul anului 1988, Ceausescu hotarise sa rada de pe fata pamintului centrul istoric. Cum locuitorii de aici au fost evacuati, in case au patruns fara nici un fel de forme legale tiganii. Asa i-a prins si Revolutia, dupa care exodul tiganilor catre centru a continuat, iar casele s-au deteriorat si mai mult. Nimeni nu s-a preocupat de refacerea acestora, desi prin Ordonanta de Guvern 129/1994 centrul istoric a fost declarat zona de interes national, rezervatie istorica de urbanism si arhitectura. Pina in 1999 - seminarii, cuvinte frumoase, dar nimic concret. Nici macar o bidinea data, iar de degradarea continua inspaimintator. Cei care distrug cladirile istorice sint "pedepsiti" cu amenda administrativa Proprietar al majoritatii acestor cladiri este statul, prin Administratia Fondului Imobiliar (AFI), fostul DAFI. Directorul adjunct Elena Nastase este si ea revoltata de ce se intimpla. "Eu fac adresa la politie sa-i evacueze, iar ei le dau amenda administrativa de maxim un milion de lei. In loc sa le faca dosar penal pentru infractiune, conform Decretului 24/1990, ei ii amendeaza administrativ. Iar eu, ca sa-i evacuez, trebuie sa fac actiune in justitie. Un proces dureaza intre 2 si 5 ani, iar eu nu am juristi destui sa se ocupe de asta. In plus, vin la tribunal cu cite 7-8 puradei dupa ei, cu circ ca n-au unde sta", ne-a declarat Elena Nastase. Cu chiu cu vai, AFI a reusit, cu ajutorul politiei, sa evacueze doua imobile, pe Sfinta Vineri si Baratiei. "Este greu, mai ales cu cei care sustin ca sint rude cu proprietarii, dar n-au nici un act. Trebuie sa ne judecam cu ei", ne-a declarat o angajata a AFI. Primarul Traian Basescu a promis, public, ca va cauta solutii locative pentru cei care stau ilegal in vechile cladiri si le degradeaza. Deocamdata insa, centrul istoric devine o ruina pe zi ce trece. FLORIAN BICHIR Curier Internet Monitorul arata drumul spre marele ecran Folosirea Internetului nu inseamna neaparat ore in sir de incremenire in fata unui monitor. Iata un exemplu: in numai citeva minute, am gasit pe Internet o solutie despre cum sa petrecem citeva ore departe de caldura infernala din oras. Am folosit adresa site-ului www.cinemagia.ro pentru a localiza rapid un cinematograf dotat cu aer conditionat. Am aflat unde este cinematograful si ne-am notat orele de proiectie. Dupa ce am ales un film, am vizitat adresa www.metacritic.com unde, pe o singura pagina, am putut vedea ce spun criticii de film despre productia aleasa de noi. Ne-am dat seama, dintr-o privire, ca filmul e laudat de publicatii prestigioase, precum "Chicago Tribune", "New York Times", sau "Washington Post". Ca sa ne lamurim asupra celor care au contribuit la realizarea filmului, am cautat informatii detaliate pe www.allmovieguide.com. Acolo am putut vedea CV-urile actorilor, ale regizorului si ale scenaristilor si chiar ale celor mai importanti oameni din echipa tehnica. Dupa ce am aflat cu ce alte filme se aseamana cel ales de noi, am decis ca filmul merita vazut. Cind ne-am intors din oras, am vrut sa aflam mai multe pareri ale criticilor despre filmul pe care tocmai il vazuseram. Pentru aceasta, am vizitat www.rottentomatoes.com, care centralizeaza toate articolele critice aparute pe Internet. Apoi am folosit motorul de cautare specializat pe critica de film de la www.mrqe.com, pentru a cauta numai criticile favorabile. Si, fiindca aveam si noi ceva de zis, ne-am lasat propriile impresii despre film pe www.cinemagia.ro. Pe desktopul nostru troneaza acum o imagine superba din film, gasita pe www.hebus.com. Cuba: o tara, doua sisteme Primul magazin online cubanez a implinit de curind un an de existenta. Cuba-shop.com este intretinut de autoritatea cubaneza de stat a turismului si este deschis pentru orice cumparator de pe mapamond. Inclusiv pentru americani, carora statul cubanez le ofera astfel unica ocazie de a trece, legal, peste embargoul comercial impus de catre SUA cu mai bine de 40 de ani in urma. Site-ul vinde aproape orice, de la parfumuri si pina la frigidere, insa cele mai cautate marfuri sint dulciurile, romul, precum si faimoasele trabucuri Cohiba. Site-ul garanteaza faptul ca produsele sint livrate oriunde in lume, in maximum 15 zile - ceea ce reprezinta un timp-record chiar si pentru tarile cu lunga traditie a "e-commerce"-ului. Iata ca, in cele din urma, Cuba a imbratisat ideea revolutiei electronice! MIHAI ROMAN Cele mai distractive site-uri www.aliveis.com Firma Coca-Cola testeaza, in diverse colturi ale lumii, tot felul de noi bauturi racoritoare. "Alive" este numele celui mai recent produs. Nu stim ce gust are, dar site-ul sau oficial este delicios. Site-ul pune la dispozitia vizitatorilor multe jocuri video realizate in tehnologie Flash. Acestea pot fi jucate direct din pagina de web sau pot fi copiate gratuit pe propriul PC. Jocurile sint frumos animate, se incarca rapid chiar si pe conexiuni modeste si, mai ales, creeaza dependenta. Va recomandam, in special, cursa cu masini de tuns iarba! www.humanforsale.com Oamenii de stiinta calculasera, cu ceva vreme in urma, costul estimativ al unei fiinte umane - luind in considerare substantele chimice din compozitia sa, precum si complexitatea alcatuirii sale. Pagina de mai sus ajuta orice utilizator de Internet sa calculeze cu precizie cit ar valora, pentru un laborator medical, corpul sau. Informatiile sint adunate cu ajutorul unui formular complicat, iar la final soseste verdictul. Realizatorul acestei rubrici, spre exemplu, valoreaza peste doua milioane si jumatate de dolari. www.kazaa.com Kazaa este unul dintre cele mai bune servicii care faciliteaza schimbul gratuit de fisiere. Are tot atitea functii ca si Audiogalaxy.com, dar e mai putin aglomerat. In plus, poate cauta nu doar fisiere audio, ci si fisiere grafice si video. Interfata sa e simpla si plina de inovatii. Spre exemplu, atunci cind ascultati o anumita melodie, un buton va permite sa copiati automat toate celelalte melodii de pe albumul din care face parte respectivul cintec. Discutii de calitate in limba romana http://learn.reflex.ro Multi specialisti ai Internetului se aduna in jurul unor liste de e-mail sau forumuri web. Learn@reflex este unul dintre putinele forumuri romanesti dedicate celor pasionati de web. Se stie ca cine vrea sa faca un site bun trebuie sa viziteze mai intii citeva sute de alte site-uri. Nu e de mirare, asadar, ca cei care fac site-uri - designeri si programatori - cunosc multe dintre cotloanele Internetului. Forumul "learn@reflex" este populat de experti si amatori care discuta tehnologiile web si comenteaza tendintele din Internetul autohton. E un loc excelent pentru a cere o parere despre propriul site sau, pur si simplu, pentru a descoperi adrese interesante. http://gtech.caro.ro Unul din linkurile grozave de pe learn.reflex.ro ne-a trimis la acest loc de discutie despre componentele de PC. Aici puteti afla detalii despre diferentele dintre diversele procesoare, placi de baza, placi grafice, modemuri sau medii de stocare. Aflati ce produse trebuie evitate si care merita pretul. Cautati ajutor in cazul in care computerul dumneavoastra se misca prea incet sau se blocheaza inexplicabil. Aflati ce puteti face pentru a va optimiza conexiunea la Internet. Membrii forumului nu au legatura cu firma de computere care il intretine, ceea ce face ca mesajele sa nu fie deloc reclame mascate (asa cum se intimpla prea des in alte parti). [37][pl.dll?rid=expresro] 