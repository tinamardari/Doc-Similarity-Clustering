 Galatasaray Istanbul, calificare dramatica in faza a doua a Ligii Campionilor "Tata a trecut prin niste stari infernale", povesteste Razvan Lucescu Mircea Lucescu, Gabi Balint, Gica Hagi si Gica Popescu au reusit marti seara sa mai scrie o pagina de istorie pentru fotbalul turcesc si pentru simbolul acestuia, echipa Galatasaray Istanbul, care a trecut in premiera de faza intii a grupelor din Liga Campionilor. Formatia din orasul de pe Bosfor a remizat acasa, 2-2, cu austriecii de la Sturm Graz, clasindu-se pe locul secund al Grupei D. Succesul repurtat este important si pentru ca adversarele eliminate din grupa sint campioana Frantei, AS Monaco, si celebra Glasgow Rangers, campioana Scotiei. Ultimul episod al odiseei incheiate atit de fericit pentru cei patru romani a fost de un dramatism greu de inchipuit. Apasata de miza jocului, echipa instruita de Lucescu a avut o evolutie sub asteptari. Cu toate acestea, gazdele - purtate inainte si de cei 30.000 de fani din tribune - si-au impus la inceput jocul, terminind prima repriza in avantaj. Ultimele 45 de minute ale intilnirii au fost insa un cosmar pentru ca austriecii au egalat, iar reusita lui Jardel a fost imediat "compensata" cu autogolul lui Hakan Unsal. Hagi a fost schimbat in minutul 61, dupa o evolutie destul de stearsa, iar Galata a ramas apoi in zece oameni, in urma eliminarii lui Emre. Scorul a ramas egal, 2-2, si ambele echipe s-au calificat in primavara europeana gratie remizei cu care s-a incheiat si cel de-al doilea joc al grupei, de la Glasgow, unde Rangers si AS Monaco au facut tot 2-2. In clasament, Galatasaray si Rangers au acumulat acelasi numar de puncte, dar turcii au avut cistig de cauza gratie rezultatelor directe: 3-2 si 0-0. Izbinda antrenorului Mircea Lucescu, a "secundului' Gabi Balint si a jucatorilor Hagi si Gica Popescu reprezinta un succes deosebit si pentru fotbalul romanesc. Lucescu este primul antrenor din tara noastra care califica o echipa in primavara Ligii Campionilor, iar Hagi si Gica Popescu demonstreaza ca, desi s-au retras de la nationala, ramin cei mai valorosi jucatori ai Romaniei. "M-am inchis in camera" Razvan, fiul lui Mircea Lucescu, a trait la cote paroxistice partida in care tatal sau isi pusese atitea sperante. Profitind de faptul ca nu a jucat ieri in Cupa Romaniei, portarul Rapidului s-a refugiat acasa, simtind nevoia sa fie singur de data aceasta. "Nu pot descrie ce am trait. Daca am vazut meciul? Il astept de doua saptamini! L-am vazut singur, la mine. Din cauza emotiilor, n-am mai suportat pe nimeni. Cind a inceput jocul, am dat afara pe toata lumea si m-am inchis in camera. A fost un calvar. Pina la primul gol al austriecilor, in minutul 65, am fost sigur ca Galata va cistiga. Apoi, cind s-a produs egalarea, iar Emre a fost dat afara, tensiunea a devenit de nesuportat". Stresul l-a coplesit la final pe Razvan, care n-a mai avut puterea nici macar sa se bucure: "Dupa joc, eram foarte fericit, dar pur si simplu nu reuseam sa ma manifest, din cauza emotiei. Cind am iesit din camera, pur si simplu, am injurat. N-am putut sa spun decit «ce bine ca s-a terminat»". "Il Luce" s-a temut In ultimele zile, Razvan a fost permanent alaturi de tatal lui. Cei doi s-au conversat zilnic, iar fiul a incercat sa-si menajeze parintele, sa-l incurajeze pe cit posibil. "Luni seara, inaintea jocului, cind am vorbit cu tata, am incercat sa evit acest subiect pentru a-l menaja. Am vorbit despre altele, ca sa-l scot putin din stres, dar pina la urma discutia a alunecat tot spre meci. Atunci mi-a spus: «Imi este cam teama de ce va fi miine. Gica (n.r. - Hagi) are febra, este bolnav, ala este accidentat, celalalt are si el niste probleme, tensiunea este foarte mare...». Pina la urma, atmosfera foarte buna de la echipa i-a ajutat pe toti pentru ca jucatorii sint apropiati, iar scandalurile din presa lor nu i-au afectat". Ca si fiul sau, Mircea Lucescu a resimtit emotiile jocului mai ales dupa fluierul final. "Am vorbit cu tata aseara, dupa joc. Cred ca era ora doua noaptea. L-am simtit ca era foarte bucuros, dar si retinut. Era la capatul puterilor. Trecuse prin niste stari infernale", ne-a povestit Razvan. Lucescu umbla disperat dupa un portar Constantin Anghelache, vicepresedintele Rapidului, este unul dintre prietenii cu care Mircea Lucescu simte nevoia sa vorbeasca inaintea momentelor grele sau in clipele de descatusare care urmeaza meciurilor cu miza. Ieri dimineata, asa cum era de asteptat dupa dramatica partida cu Sturm Graz, telefonul oficialului rapidist a sunat din nou. "Mircea a pastrat si de aceasta data un ton moderat, asa cum a facut, de altfel, toata viata. Si-a stapinit bucuria, desi reusita lui este unica pentru un antrenor roman. Era multumit ca si-a atins scopul, iar asta a fost cel mai important", ne-a dezvaluit Anghelache gindurile lui Lucescu. Antrenorul campioanei de pe malurile Bosforului nu este totusi satisfacut intru totul: "Este ingrijorat din cauza jocului. Stie ca mai are mult de lucru la echipa, dar pasul cel mare a fost facut. Galatasaray va ramine in Liga pina la primavara. Problema portarilor este foarte acuta. S-a simtit enorm lipsa lui Taffarel. Pe agenda lui Mircea, achizitionarea unui al doilea goalkeeper a devenit prioritara". Anghelache a precizat ca Lucescu nu va cauta un inlocuitor pentru Taffarel in Romania. "In nici un caz nu va fi roman. Mircea stie ca si-ar atirna inca o piatra de moara de git daca ar mai aduce un compatriot la echipa". "Raminea antrenor si daca rata calificarea" Zvonurile despre pericolul demiterii lui Lucescu si despre iminenta intoarcere a lui Fatih Terim pe banca tehnica a "ros-galbenilor" sint dezmintite categoric de prietenul antrenorului roman: "Nu se pune aceasta problema si nici nu s-a pus vreodata. Lucescu raminea in functie chiar si daca rata calificarea in faza a doua a grupelor. Conducerea clubului este multumita de echipa si de performantele obtinute pina acum. Se considera ca, in ansamblu, s-a reusit un salt fata de sezonul trecut. Echipa s-a calificat, in premiera, din prima faza a grupelor in Liga Campionilor si, in plus, a cistigat un trofeu foarte pretios, Supercupa Europei, dupa o victorie in premiera cu Real Madrid. Asadar, performantele sint evident superioare celor reusite in anii trecuti". Explicatia pentru jocul mai slab facut marti seara de Galatasaray ar fi, in opinia lui Anghelache, miza coplesitoare: "Turcii au condus jocul, chiar daca au fost crispati. In plus, Hagi a avut un randament mai scazut pentru ca a avut parte de un marcaj sever. Austriecii si-au propus, in primul rind, sa-l blocheze pe Gica". Lucescu va reveni duminica dimineata in Romania, dar vizita nu va depasi 24 de ore pentru ca, luni, programul echipei necesita prezenta antrenorului la Istanbul. Grupa A: Spartak Moscova - Real Madrid 1-0 (0-0). A marcat: Geremi (min. 47-autogol); Sporting Lisabona - Bayer Leverkusen 0-0; GRUPA B : Sparta Praga - Lazio Roma 0-1 (0-1). Ravanelli (min. 43); Sahtior Donetk - Arsenal Londra 3-0 (1-0). Atelkin (min. 34), Vorobei (min. 57), Bielik (min. 66); GRUPA C: Olympique Lyon - Olympiakos Pireu 1-0 (1-0). Laigle (min. 2); Valencia - Heerenveen 1-1 (1-1). Diego Alonso (min. 10) / Venema (min. 38); GRUPA D: Galatasaray Istanbul - Sturm Graz 2-2 (1-0). Ergun (min. 30-din penalty), Jardel (min. 75) / Iuran (min. 64), Hakan Unsal (min. 80-autogol); Glasgow Rangers - AS Monaco 2-2 (1-1). Miller (min. 3), Mols (min. 52) / Da Costa (min. 38), Simone (min. 77) Primele doua echipe din fiecare grupa s-au calificat in faza a doua a grupelor Ligii Campionilor, in timp ce ocupantele locului al treilea sint "retrogradate" in Cupa UEFA. In grupele in care echipele de pe locul doi si locul trei s-au aflat la egalitate de puncte (C si D), s-a luat in considerare criteriul meciurilor directe. Tragerea la sorti a fazei secunde a grupelor Ligii Campionilor va avea loc miine. S-a dopat sau nu fotbalistul dinamovist? Laboratorul de la Köln intirzie comunicarea rezultatelor in cazul Hildan Gratiela Vijiiala, sefa laboratorului de control antidoping din Bucuresti, a marturisit ieri ca rezultatul analizelor lui Catalin Hildan, fotbalistul dinamovist decedat pe terenul de joc in urma cu mai bine de o luna, nu a sosit inca de la Köln. "Analiza probelor trimise la laboratorul german a intirziat destul de mult, astfel ca am solicitat mai multa promptitudine", a spus Vijiiala. In lipsa profesorului Ioan Dragan, directorul general al Institutului National de Medicina Sportiva, plecat la Strasbourg, este putin probabil ca rezultatul testului antidoping sa fie cunoscut in zilele urmatoare. Aceasta parere a fost lansata de Ren?e Atanasescu, loctiitoarea lui Dragan, care a spus ca interpretarea testelor nu va fi facuta publica de catre Institutul National de Medicina Sportiva. "Vom transmite rezultatele la Institutul National de Medicina Legala, iar cei de acolo, daca vor, sa le prezinte opiniei publice". Gratiela Vijiiala a mai spus ca in urma testelor efectuate la cererea halterofilului Adrian Mateas s-a descoperit ca acesta a fost eliminat pe nedrept de la Jocurile Olimpice "pentru ca toate testele antidoping au iesit negative, nefiind depistata vreo urma de nandrolon". Dupa cum se stie, la Sydney, halterofilii Traian Ciharean si Adrian Mateas au fost exclusi din competitie, fiind acuzati ca au folosit substante dopante, in speta nandrolon. Mateas a contestat vehement decizia organizatorilor, pe care i-a actionat in judecata. "Testele, trei la numar, ultimul realizat in urma cu o saptamina inainte de Olimpiada, nu au dezvaluit nici o urma de substanta interzisa. Nandrolonul este o substanta care ramine in corp cel putin trei luni. Deci sportivul nostru are dreptate cind afirma ca nu s-a dopat. Doar daca el nu a luat nandrolon in avionul care l-a dus in Australia, lucru care este foarte putin probabil pentru ca nu l-ar fi ajutat cu nimic", a mai declarat Gratiela Vijiiala. LAURENTIU CIORNEI Cupa, o afacere bucuresteana Iata celelalte rezultate inregistrate ieri in "optimile" Cupei Romaniei - Tuborg la fotbal: METROM BRASOV - FC NATIONAL 0-1 (0-1). A marcat: Caramarin (min. 44); FC ARGES - SPORTUL STUDENTESC 2-4 (0-2). Albeanu (min. 47, 75)/ Ciubotariu (min. 17, 45), N. Dita (min. 78 - autogol), Dinita (min. 82 - din penalty); FC BAIA MARE - RAPID 0-1 (0-1). M. Sasu (min. 6); OTELUL GALATI - GLORIA BISTRITA 2-1 (2-0). State (min. 27), Bukvic (min. 40)/Birsan (min. 46); STEAUA - FORESTA SUCEAVA 2-1 (1-0). Danciulescu (min. 4), Cl. Raducanu (min. 66)/Semeghin (min. 80 - din penalty); ROCAR - CEAHLAUL PIATRA NEAMT 2-0 (1-0). D. Alexa (min. 21 - din penalty), I. Voicu (min. 53). Marti, intr-un meci disputat in devans, PETROLUL PLOIESTI a dispus de FCM BACAU cu scorul de 2-1(0-1). Echipele subliniate s-au calificat in sferturile de finala, care se vor disputa miercuri, 29 noiembrie. "Ciinii rosii" maninca si praz Dinamo a invins mult mai clar decit arata scorul o echipa a Universitatii Craiova care a facut o figura stearsa pentru locul pe care il ocupa in clasament. "Ciinii rosii" au jucat exact, parind sa fi depasit evolutiile modeste din ultima vreme. In afara celor trei goluri, elevii lui Dinu au ratat numeroase ocazii, cedind teren doar in final, cind Craiova ar fi putut duce meciul in prelungiri. Suporterii dinamovisti au ajuns la stadion cu citeva minute inainte de primul fluier al intilnirii. Ei n-au mai avut rabdare sa fie controlati de jandarmi si au darimat gardul Din cele 27 de autobuze plecate din Craiova cu fani olteni, la Pitesti au ajuns doar 23. Celelalte au fost oprite pe drum de Politia Rutiera pentru ca nu aveau revizia tehnica la zi In Craiova au ramas cam 800 de suporteri, care n-au mai avut loc in autobuzele si asa ticsite cu cite 70-80 de oameni. Cei care nu au mai prins locuri s-au luat la bataie cu jandarmii din Craiova Arsenalul galeriei "alb-albastre" a fost asigurat de Marius Zavoianu, fostul lider al suporterilor olteni, care a venit direct de la Istanbul (unde a asistat la partida dintre Galatasaray si Sturm Graz) cu materiale in valoare de 10.000 de marci germane Adi Mihalcea va fi convocat de Loti Bölöni pentru meciul cu Iugoslavia In cazul unei victorii, jucatorii olteni ar fi primit cite 3.000 de dolari. Reversul acestei prevederi este o amenda de 1.500 de dolari La partida au asistat si fratii Becali, insotiti de un reprezentant al clubului Ajax Amsterdam, care i-a urmarit pe dinamovistul Florin Cernat si pe olteanul Claudiu Niculescu In tribuna oficiala a luat loc si Marius Sava. Mijlocasul oltean avea piciorul in ghips si s-a intins pe trei scaune Baldovin, accidentat spre finalul meciului, a primit ingrijiri medicale la marginea terenului, apoi a fost urcat in Salvare si trimis la Spitalul Judetean Arges Dupa partida, jucatorii Universitatii au ramas inca o jumatate de ora in vestiar, acuzindu-se reciproc de non-combat. Barcauan a sarit sa-l bata pe Cornel Dobre pentru ca acesta nu i-a pasat in minutul 90, cind oltenii au avut o ocazie mare de a egala. DANIEL NAZARE MARIO MORCOV Flick-flack Sibiul s-a retras din Divizia B Inter Sibiu, una dintre cele mai vechi echipe din fotbalul romanesc, a sucombat oficial ieri, cind a anuntat ca se retrage din Divizia B. Ardelenii au evoluat in prima divizie intre anii 1988 si 1996, cind au retrogradat din cauza manevrelor "Cooperativei" si a situatiei financiare precare. In palmaresul clubului figureaza si o Cupa Balcanica. Acum trei saptamini, Consiliul Local si primaria orasului au incercat sa salveze echipa, pe care au preluat-o si au rebotezat-o Clubul Sportiv Municipal Sibiu. Dificultatile de ordin material n-au putut fi surmontate si, in cele din urma, sibienii au anuntat ieri Federatia Romana de Fotbal ca se retrag din campionat. (T.U.) Adrian, mester la Shindokai-Kan Cei mai valorosi practicanti ai artelor martiale se vor infrunta, in premiera, la Campionatul Mondial de Shindokai-Kan, federatie care reuneste toate stilurile de lupta existente. Competitia se va disputa la Bucuresti, in perioada 10-12 noiembrie, in cadrul Festivalului International de Arte Martiale din Europa de est. La concurs va participa si romanul Adrian Dejanu, care este unul dintre favoritii la cucerirea titlului suprem. Originar din Brasov, Dejanu (presedintele asociatiei "Ashihara Karate" - organizatoarea concursului) este proaspat campion european, titlu cucerit in urma cu o luna, in Germania. (L.C.) Englezi injunghiati, englezi arestati Un suporter englez, sosit marti in Italia pentru partida din Liga Campionilor dintre AC Milan si Leeds United, disputata aseara, a fost injunghiat de agresori ramasi necunoscuti. Barbatul, in virsta de 31 de ani, a fost supus unei interventii chirurgicale in noaptea de marti spre miercuri la spitalul Fatebenefratelli din Milano. Conform primelor rezultate ale anchetei, suporterul englez a avut o disputa cu un grup de italieni, insa fiind intr-o stare avansata de ebrietate nu a reusit sa ofere prea multe amanunte. Un alt fan al echipei Leeds United, Michael Guinew (37 de ani), a fost arestat marti, la Milano, pentru lovirea unui politist. Incidentul a avut loc in cartierul Porta Ticinesse, cind reprezentantul legii, imbracat "civil", a incercat sa-l potoleasca pe Guinew, care se certa cu fratele si cu sora sa, aflati in acelasi grup de suporteri englezi. Recalcitrantul a ripostat imediat, lovindu-l pe politist cu un pumn in plina figura, si a fost arestat imediat.(B.G.) Votca ataca vederea Peste 300 de suporteri ai echipei Spartak Moscova au fost retinuti de politie, marti, din cauza comportamentului violent manifestat inainte de partida cu formatia spaniola Real Madrid, din ultima etapa a primei faze a grupelor Ligii Campionilor. Surse din cadrul politiei moscovite, citate de AFP, au precizat ca multi dintre rusii arestati erau in stare de ebrietate, adaugind ca nici unul dintre ei nu a putut viziona partida. Comportamentul suporterilor rusi este de neinteles, in conditiile in care, chiar daca nu ar fi cistigat partida de marti (echipa rusa s-a impus cu 1-0), Spartak mergea in faza urmatoare a Ligii Campionilor. (H.H.) Sandoi va fi numit azi "secundul" lui Bölöni Emil Sandoi va fi numit azi in functia de antrenor secund al reprezentativei de fotbal a Romaniei. Inlocuitorul lui Mircea Rednic a fost ales dintr-o lista pe care se mai aflau trei nume: Ion Moldovan, Florin Cheran si Nicolae Manea. Aflat ieri la Pitesti, unde a asistat la partida Dinamo-Universitatea Craiova, Sandoi s-a aratat onorat de propunerea venita din partea federatiei, chiar daca a recunoscut ca "deocamdata nu este nimic oficial". In pauza partidei din Trivale, Sandoi s-a intretinut minute bune cu Ion Moldovan, antrenorul echipei de tineret. "Comisarul" a staruit pe linga tehnicianul oltean sa accepte noua functie. (L.C.) Campionul mondial al greilor are viata grea Pe Lennox Lewis il asteapta "Calaul de la Antipozi" De la meciul cu americanul Evander Holyfield, pugilistul britanic Lennox Lewis n-a mai avut parte de partide foarte grele. Simbata insa, "Leul din Londra", campion mondial al greilor, versiunile WBC si IBF, va da piept cu puternicul boxer David Tua, un neozeelandez despre care specialistii spun ca este singurul boxer care-l poate invinge pe marele campion. Tua a debutat senzational in ringul profesionist, invingindu-l fara drept de apel pe uriasul ucrainean Wladimir Klitschko, fost campion mondial si olimpic. In cei peste patru ani de activitate la profesionisti, neozeelandezul - poreclit "Calaul de la Antipozi" - a disputat 37 de partide si a cistigat 36, 19 dintre acestea prin KO. Lupta dintre Lewis si Tua, care se va disputa la "Mandalay Bay Events Center" din Las Vegas, are o miza deosebita: centurile de campion ale celor mai importante versiuni din boxul profesionist: WBA si IBF, detinute in prezent de Lewis. Un stimulent deosebit este dat si de reteta financiara, 35 de milioane de dolari, cistigatorul avind asigurata o bursa de 21 de milioane. Daca va reusi sa-si pastreze centurile, Lewis le va pune la bataie, in minimum sase luni, cel mai probabil in compania lui Mike Tyson. (L.C.) Ilie Nastase avanseaza o propunere Nadia Comaneci, presedinte la COR Ilie Nastase a declarat, marti, la Timisoara, ca o va propune pe Nadia Comaneci pentru postul de presedinte al Comitetului Olimpic Roman. Fostul mare tenisman a afirmat ca nu intentioneaza sa-i succeada lui Ion Tiriac la conducerea COR. aNu vreau sa iau locul nimanui. Eu sint membru in COR si, dupa demisia lui Tiriac, vreau sa o propun pe Nadia Comaneci pentru pozitia de presedinte. Nadia e cunoscuta si ascultata de oamenii din sport. E foarte important sa poti sa deschizi o usa atunci cind e nevoie, si Nadia poate face acest lucru. Chiar daca se va gindi cineva la mine, eu voi refuza si o voi propune pe Nadia Comaneci pentru presedintia COR", a spus Ilie Nastase. TUDOR FLUERAS 