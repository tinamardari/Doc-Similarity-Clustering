 Garda Financiara lucreaza in trei schimburi ca la forja La nici o luna de la instalarea in functie, comisarul sef al Garzii Financiare Centrale, Niculae Plaiasu, are deja citeva rezultate concrete, legate in principal de combaterea evaziunii fiscale cu alcool. El si-a propus sa continue lupta cu firmele-fantoma, sa ceara modificarea legislatiei si sa treaca la mai multe actiuni de noapte, Se spune ca ati pus la punct un "plan de lupta" al Garzii Financiare. Care este acesta? N.P. : Chestiunea sustragerii de la plata obligatiilor fiscale este, evident, o prioritate. Un tronson pe care vrem sa intram puternic este frauda fiscala cu alcool, unde se lucreaza in principal pe baza de firme-fantoma. Avem mult de furca aici, numai de la 1 februarie si pina in prezent am descoperit 35 de firme-fantoma prin care se eludeaza plata obligatiunilor fiscale. Am stabilit deja contacte cu Politia Economica si cu Directia Generala de Control Fiscal din minister in controale si vrem sa propunem si modificarea legislatiei. In primul rind ne intereseaza Legea 31/1990, care pe baza articolului 232 reglementeaza intr-un anume fel chestiunea firmelor care nu au activitate, nu functioneaza inca de la infiintare, nu au Vorbiti foarte des despre firmele-fantoma... N.P. : Am identificat pina acum doua tipuri de firme. Pe de o parte, sint cele neinregistrate la Registrul Comertului, dar care pentru a da o aparenta de legalitate folosesc stampile si chitante fiscale achizitionate ilegal. Astfel de firme nu au nici un fel de legatura cu organele fiscale. Celelalte, sint firmele semi-fantoma, inregistrate la Registrul Comertului, dar care nu pot fi controlate, nu figureaza la sediul declarat sau si-au cesionat partile sociale unor cetateni arabi. Acestea fac periodic declaratii la organele fiscale, incaseaza facturi si efectueaza plati in conturi bancare. Numai ca, banii din conturile bancare sint rulati foarte repede tocmai pentru a nu fi executati silit sau pentru a nu se cere poprire pe cont. Toate aceste tertipuri sint utilizate nu numai pentru a eluda legea, ci si pentru a incasa taxa pe valoarea adaugata rambursabila, incasare ilegala, prin care statul este inselat de doua Pentru a descoperi sau chiar preintimpina diversele procedee de evaziune fiscala aveti o strategie conturata? N.P .: Una dintre ideile pe care vreau sa le pun in practica este activitatea de noapte, in colaborare cu politia si cu vama. Verificarea inopinata si operativa in discoteci, cluburi, cazinouri poate da rezultate. Daca noapte de noapte se regasesc aceleasi personaje, se naste, firesc, intrebarea de unde au bani? De asemenea, vom avea actiuni de noapte in locurile in care se fac tranzactii sau schimburi de marfuri, unde vom verifica documentele justificative. Bineinteles, aici vom avea relatii mult mai strinse cu politia si, la urma urmei, Garda Financiara este tot o institutie militarizata. Un alt pas pe care trebuie sa-l facem se refera la colaborarea cu vama, special pentru stoparea distributiei ilegale a marfurilor aflate in tranzit pe teritoriul Romaniei. Oricum, eu cred ca, daca macar 30% din ceea ce ne-am propus vom duce la bun sfirsit, putem considera ca am facut un pas inainte in beneficiul cetateanului. GABRIELA TINTEANU Sprite, inca patru cistigatori Miercuri, compania Coca Cola a mai desemnat 4 cistigatori ai marelui premiu "Musculosul se intoarce", din cadrul campaniei promotionale Sprite. Tunde Fekete, din Tirgul-Mures, Constanta Albu, din Videle, Gheorghe Pandelea, din Bucuresti si Ghica Popa, tot din Bucuresti, sint cei patru cistigatori ai premiilor dintr-un total de 3.000 de candidati. Marele premiu consta in cumparaturi in valoare de 1000 de dolari. Campania se va incheia la sfirsitul lunii aprilie, urmind ca, per total, numarul premiilor acordate sa fie de 700.000. (G.T.) Anul trecut, Romania a exportat lenjerie intima in valoare de 120 milioane de dolari Chilotii, mai tari ca otelul! Firmele romanesti producatoare de lenjerie intima au gasit, probabil, o nisa pe piata externa, de vreme ce exporturile acestor produse au crescut semnificativ anul trecut. Exporturile de combinezoane, jupoane, furouri, chiloti, pijamale si capoate pentru femei au crescut cu o treime fata de anul 1999 si au cumulat aproape 65 de milioane de dolari. Lenjeria masculina exportata a adus in conturile producatorilor 18,4 milioane de dolari, in anul 2000, in crestere cu 23% fata de anul anterior, arata statisticile oficiale ale Institutului National de Statistica si Studii Economice. Alte 37 milioane dolari au sosit din exporturile de sutiene, briuri, corsete, bretele si cingatori. Si la acest delicat capitol absorbtia pietei externe a crescut cu 37% fata de anul precedent. In total, exporturile de lenjerie intima au adus producatorilor peste 120 milioane dolari in anul 2000. Ciorapii-chilot, dresurile si sosetele exportate in 2000 au insumat 68,4 milioane dolari. In total, exporturile anului trecut au depasit 10,3 miliarde dolari, in timp ce valoarea importurilor a fost de aproximativ 13 miliarde dolari. (L.M.) Legea caselor de marcat trece de Senat Senatul a aprobat ieri o ordonanta de urgenta prin care agentii economici care in 1998 au realizat venituri totale, cuprinse intre 100 si 500 de milioane de lei, sint obligati sa utilizeze aparate de marcat electronice fiscale, incepind cu 1 iulie 2000. Agentii economici care, in 1998, au obtinut venituri de peste 500 de milioane de lei au fost obligati sa utilizeze aparate de marcat fiscale "nca de la data de 1 ianuarie 2000. Acest act normativ a fost aprobat si de Camera Deputatilor, insa pina la promulgarea legii si publicarea in Monitorul Oficial, ordonanta va functiona in forma emisa de guvern. NICOLETA BURTAN Cit mai face milionul 37 dolari 39 euro 77 marci 259 franci francezi 769.231 lire italiene 25 lire sterline 61 franci elvetieni Am trait s-o vedem si pe asta: frica de spaga! Vamesii "cotizeaza" la buget Noul sef al Directiei Generale a Vamilor (DGV), Dinu Gheorghe, a recunoscut ieri faptul ca "vamesul roman este asociat cu birocratia, coruptia, comportamentul reprobabil, vile si afaceri fabuloase". "Vamesul de la noi este asimilat cu contrabanda si uneori cu contrabandistul. La ora actuala, exista o lipsa de eticheta la functionarii vamali in ceea ce priveste limbajul si vestimentatia", a adaugat seful DGV. El a precizat ca, pentru a imbunatati activitatea DGV a initiat un proces de reorganizare, care va elimina birocratia si va asigura un control strict al functionarilor vamali. Referitor la acest an, Dinu Gheorghe a precizat ca activitatea vamesilor s-a imbunatatit in primele doua luni, cauza fiind, in opinia sa, atitutinea (inca) prudenta a acestora: "Lucratorul vamal este deocamdata temator, fiind in asteptarea mesajului nostru. Vamesii trebuie sa dea dovada de corectitudine si de o buna pregatire profesionala. Cine nu va dovedi aceste calitati se va desparti de DGV pe cale amiabila sau va fi dat afara". In acest context, Dinu Gheorghe a aratat ca inspectorii DGV vor intreprinde controale inopinate la diverse puncte vamale, "desi este neplacut ca vamesii sa se controleze intre ei". In ce priveste activitatea vamesilor din primele doua luni ale acestui an, comparativ cu perioada precedenta a anului trecut, seful DGV a aratat ca numarul actelor de control incheiate a crescut de la 3.676 la 6.231, confiscarile de bunuri au sporit de la 7,22 miliarde lei la peste 22,6 miliarde lei, iar sumele aduse la bugetul de stat au sarit spectaculos de la 42 miliarde lei la peste 772 miliarde lei. Dinu Gheorghe isi propune ca in acest an sa continue procesele de securizare a frontierei de est, de armonizare a legislatiei vamale autohtone cu cea a UE, sa informatizeze si sa modernizeze punctele vamale din toata tara. In privinta bugetului pentru acest an, DGV doreste mentinerea fondului de salarii la nivelul anului trecut, respectiv 222 miliarde lei, iar sumele destinate investitiilor sa creasca la 500 miliarde lei. Seful DGV a mai spus ca va implementa un program de combatere a coruptiei, care va cuprinde masuri de remunerare suplimentara a functionarilor care-si fac corect datoria. El a oferit ca exemplu recompensa de 100 milioane lei acordata celor doi vamesi din Constanta, care au realizat o captura record de hasis. OVIDIU ZARA Sfaturi bune de luat in seama ABC-ul cumparatorului de electrocasnice De cite ori nu ati cumparat un produs care s-a defectat in termenul de garantie? Nu ati avut greutati atunci cind v-ati adresat cu o reclamatie unui vinzator? De cite ori ati fost refuzati atunci cind ati cerut inlcuirea unui produs necorespunzator din punct de vedere calitativ? Probabil ca, de fiecare data, necunoscind ce drepturi aveti in calitate de consumator, v-ati lasat pagubas. Pentru a evita situatiile neplacute, "Evenimentul zilei" va sfatuieste ca inainte sa plecati la cumparaturi ar fi bine sa memorati cite ceva din ABC-ul de mai jos. In momentul achizitionarii unui echipament (electronic, eletrocasnic etc.) cumparatorul are dreptul de a solicita o demonstratie a modului de functionare al acestuia si poate solicita orice explicatii legate de acest aspect. Pentru echipamentele aflate in termenul de garantie, cumparatorul nu suporta cheltuielile de punere in functiune, intretinere, reparare, diagnosticare, expertizare, ambalare si transport (pentru echipamente ce nu depasesc 10 kilograme). La orice produs strain achizitionat vinzatorul are obligatia de a inmina cumparatorului certificatul de garantie si cartea tehnica in limba romana. Termenul de garantie al unui produs se prelungeste automat cu timpul scurs intre data la care cumparatorul a reclamat defectarea acestuia si data la care acesta a fost repus in stare de functionare. In cazul in care defectiunile echipamentelor achizitionate depasesc 10% din termenul de garantie, cumparatorul poate cere inlocuirea acestuia sau restituirea valorii actualizate ale acestora. Daca defectiunile echipamentului sau produsului achizitionat nu pot fi remediate, cumparatorul are dreptul de a solicita inlocuirea sau contravaloarea actualizata. Insa, solicitarea contravalorii actualizate a unui echipament sau produs achizitionat se poate face numai daca acesta a prezentat in prima jumatate a perioadei de garantie minim trei defecte. Cumparatorul trebuie sa cunoasca faptul ca echipamentele sau produsele care le inlocuiesc pe cele defecte beneficiaza de un nou termen de garantie, care curge de la data schimbarii. In cazul in care o persoana cumpara un produs in regim de consignatie de la persoane fizice, acesta primeste un termen de garantie de minimum 30 de zile. Daca in aceasta perioada produsul respectiv se defecteaza, consignatarul va suporta toate cheltuielile de remediere sau va restitui contravaloarea produsului defect. In cazul in care un produs se defecteaza, operatiunile de service trebuie efectuate in maximum 10 zile de la data inregistrarii reclamatiei cumparatorului.(O.Z.) Printr-un program de parteneriat cu IMM, Carrefour va vinde confectii autohtone Carrefour Global Sourcing Romania Liaison Office a lansat in Romania un program de parteneriate cu producatorii mici si mijlocii in vederea promovarii produselor acestora in reteaua companiei. Programul se adreseaza producatorilor de tricotaje, confectii, lenjerie de pat, electrocasnice, mobilier, incaltaminte, articole de gradina, jucarii. Jean Cristophe Renard, directorul Directiei Global Sourcing din cadrul Carrefour Romania, a declarat ca programul a fost lansat in anul 2000 si beneficiaza de suportul unor Camere de comert si industrie din Romania pentru facilitarea acceului la informatiile privind activitatea potentialilor parteneri. Sectoarele avute in vedere de conducerea companiei sint: textile, tricotaje, confectii, articole de menaj, mic mobilier, bunuri de larg consum nealimentare si neigienice. Romania este a patra tara din Europa centrala si de est in care Carrefour incepe sa-si construiasca lanturi de magazine. Fiecare hypermarket Carrefour deschis in Romania va reprezenta o investitie de peste 30 de milioane de dolari. (G.T.) [19][pl.dll?rid=expresro] 