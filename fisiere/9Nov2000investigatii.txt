 La redeschiderea Librariei Militare, generalul Mircea Chelaru a facut marturisiri incendiare "Declaratiile mele cu privire la Dobrogea si Oltenia se refereau la Transilvania" Dupa ce timp de 15 ani nu a functionat, ieri, ministrul Sorin Frunzaverde a redeschis Libraria Militara din incinta Cercului Militar National. Pe linga seful Directiei de Relatii Publice (DRP) din MApN, generalul Mihai Floca, si inspectorul-sef al armatei, generalul Nicolae Pastinica, surpriza zilei a reprezentat-o participarea la eveniment a generalului Mircea Chelaru. Fostul sef al Statului Major General (SMG) a sosit imbracat in haine civile, motivind ca se afla in concediu. La inaugurarea librariei, ministrul apararii a anuntat ca generalul Mihai Floca, actualul sef al DRP, va fi numit atasat militar al Ambasadei Romaniei in Canada. "Hungary Today" i-a indemnat pe transilvaneni sa urmeze exemplul albanezilor din Kosovo Diplomat, ministrul apararii a evitat sa se salute, la sosire, cu "bunul sau prieten Mircea" (n.r. - Mircea Chelaru), asa cum il recomanda inainte de scandalul declansat in urma declaratiilor-soc facute de general la Baza aeriana 90. Dupa ceremonie, Mircea Chelaru le-a destainuit ziaristilor: "Declaratiile mele cu privire la Dobrogea si Oltenia se refereau de fapt la Transilvania". Potrivit unor surse militare de incredere, motivul invocat de generalul Chelaru pentru declaratiile sustinute vineri, 27 octombrie, a fost acela ca, in dimineata aceleiasi zile, a aparut, in Ungaria, o publicatie in limba engleza, intitulata "Hungary Today". "Publicatia cu pricina ar fi continut un mesaj catre transilvaneni, prin care acestora li se comunica direct ca 90 la suta din avutia Transilvaniei ar ajunge la Bucuresti. Mai mult chiar, transilvanenii erau indemnati, prin intermediul acelui articol, sa urmeze exemplul separatist al celor din Kosovo", afirma aceleasi surse. Generalul Chelaru nu a negat ca a fost informat cu privire la aceasta publicatie si asupra continutului incendiar al acesteia de atasatul militar roman la Budapesta, prin intermediul unui raport. Pe marginea raportului intocmit de acesta, Mircea Chelaru a pus o rezolutie adresata Directiei Informatii si Reprezentare Militara, in care se preciza ca problema in cauza trebuie urmarita si analizata. Mircea Chelaru sustine ca de respectiva revista ar fi aflat si presedintele, si ca principalul motiv pentru care Emil Constantinescu a efectuat, la scurt timp, o vizita in Covasna si Harghita, l-a reprezentat tocmai acest fapt. ALINA GRIGORE Explozia produsa de o acumulare de gaz metan a omorit un brailean de 68 de ani Ieri dimineata, in jurul orei 2.30, in Braila s-a produs o explozie care i-a speriat pe locatarii din cartierul Viziru I. Potrivit informatiilor furnizate de politie, in urma exploziei a murit o persoana, iar o alta a fost ranita si se afla la Spitalul de Urgente. Explozia s-a produs in garsoniera cu numarul 13 situata in blocul 39 de pe strada Negru Voda, proprietatea lui Constantin Voiculescu, in virsta de 68 ani. Deflagratia, potrivit pompierilor militari, l-a ucis pe proprietar atunci cind a aprins lumina in bucatarie si a ranit o vecina de apartament, Nastasia Mihai, 56 de ani, pe care cioburile ferestrei au lovit-o in fata. Explozia, care nu fost urmata de incendiu, a avariat alte cinci garsoniere si 14 apartamente de pe scara, cit si doua autoturisme situate in fata blocului. Loctiitorul comandantului Inspectoratului Judetean pentru Protectie Civila, col. Mircea Vulpe, a declarat ziaristilor ca, din primele cercetari, reiese faptul ca victima, batrinul Constantin Voiculescu, era deja mort in momentul producerii deflagratiei, afirmatie care ridica semne de intrebare privind cauza reala a mortii lui Voiculescu si care a determinat organele de ancheta sa nu se pronunte decisiv pina la studierea completa. Pentru a preveni astfel de accidente, autoritatile brailene ii roaga pe locatari sa renunte la folosirea masinilor de gatit alimentate la reteaua de gaz metan pentru incalzirea apartamentelor. STEFAN CATALIN IORDACHE Intr-un apartament cu bucluc, O oradeanca a fost sechestrata si violata Dupa ce a fost sechestrata, batuta si violata, o eleva din Oradea a ajuns in coma la Spitalul Judetean. M.F, 22 de ani, din Simleul Silvaniei, eleva la Scoala Sanitara Postliceala "Sansa", din Oradea, a fost acostata pe o strada din centrul orasului de un barbat necunoscut, care a dus-o cu forta intr-un apartament de pe Strada Transilvaniei, din Cartierul Rogerius.Timp de doua zile, fata a fost supusa unor agresiuni sexuale. Eleva a fost gasita luni, la ora 22.30, in balconul de la etajul opt al blocului in care a fost sechestrata. Potrivit politistilor oradeni, fata ar fi profitat de neatentia agresorului si a incercat sa sara de la balconul etajului noua. Apartamentul 32, de la etajul noua, este renumit printre locatarii din zona. In urma cu patru ani, pe 17 decembrie, in acelasi apartament a avut loc un santaj asupra unui ofiter de la Serviciul Circulatie din Bihor. Acesta o prinsese pe Elena Heredea circulind cu un autoturism fara sa posede permis de conducere. Politistul i-a intocmit proces-verbal de contraventie. Ca sa scape de pedeapsa, femeia l-a chemat pe politist la ea acasa, exact in acelasi apartament de la etajul noua, sub pretextul de a discuta despre contraventie, linistiti, la o cafea. Cu vorbe dulci si imbratisari, politistul s-a lasat dezbracat de femeie pina a ramas aproape gol. Ascunsi in dulap si intr-o debara, proprietarul apartamentului Viorel Balota impreuna cu fratele Elenei au filmat si fotografiat scenele dragastoase dintre cei doi. Cind ofiterul a ramas doar in chiloti, "paparazzii" au sarit din ascunzisuri si i-au cerut organului de politie sa-si retraga acuzatiile. In urma masurilor informativ-operative intreprinse de politistii oradeni, autorul agresiunii a fost identificat ca fiind nimeni altul decit proprietarul apartamentului, Viorel Balota, 47 de ani, cel care filmase si secventele amoroase ale ofiterului de la circulatie. El a fost dat in urmarire de politia bihoreana. Destul de rezervati, vecinii lui Balota au lasat sa se inteleaga ca in apartamentul cu pricina se intimpla des lucruri deocheate. Medicii de la Spitalul Judetean ne-au declarat ca pacienta M.F. nu-si revenise din starea de soc. MIRUNA IONESCU Dupa ce procurorii au emis mandate de arestare pe numele lor, Hotii "profesionisti" de benzina - eliberati de justitia prahoveana Tribunalul Prahova a revocat ieri mandatul de arestare preventiva emis de procurorii Parchetului pe numele a trei hoti de produse petroliere, Constantin Fenichiu, Mihai Caldeanu si Tudor Barbu, toti din orasul Baicoi. Cei trei au fost arestati de procurori dupa ce, in noaptea de 1/2 septembrie 2000, au fost prinsi in flagrant in timp ce sustrageau produse petroliere din conducta SC Conpet, pe raza localitatii lor de domiciliu. Fenichiu, Caldeanu si Barbu venisera la furat cu cisterna, pina in momentul interventiei echipajului de politie ei reusind sa fure benzina in valoare de 32,5 milioane de lei. In timpul anchetei, infractorii au recunoscut ca, in luna august 2000, impreuna cu alti doi hoti, au mai sustras din aceeasi conducta produse petroliere in valoare de 184 de milioane de lei, fiind gasit chiar si cumparatorul. Fenichiu este un mai vechi cunoscut al organelor legii, Parchetul de pe linga Tribunalul Prahova dispunind trimiterea in judecata a acestuia, in luna noiembrie 1999, impreuna cu alte doua persoane, Aurel Ivan si Constantin Secrieru. Tentativa esuata de mita Hotii de produse petroliere, in frunte cu Constantin Fenichiu, au oferit politistilor care le-au intocmit dosarul penal suma de zece milioane de lei, incercind sa-i mituiasca. Fenichiu a fost trimis in judecata pentru tentativa de furt si dare de mita. Cu toate ca Parchetul de pe linga Tribunalul Prahova a cerut prelungirea masurii de arestare preventiva, avind in vedere ca Fenichiu, Caldeanu si Tudor au operat in grup, pe timp de noapte, si au incercat sa fure o cantitate foarte mare de produs petrolier, instanta ploiesteana a hotarit, prin Decizia nr. 586/2000, ca cei trei pot fi judecati in stare de libertate. VIOLETA STOICA 