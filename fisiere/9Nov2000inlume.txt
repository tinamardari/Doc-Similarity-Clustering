MachineLearning Triumph a lansat la Tokyo Sutienul spatial care emite semnale Morse Noul sutien "Triumph - Calatorie spatiala in secolul XXI", proiectat si realizat de celebra companie producatoare de lenjerie intima "Triumph International", a fost lansat oficial ieri, in cadrul unei conferinte de presa organizate la Tokyo, Japonia. Sutienul mileniului urmator va revolutiona, potrivit producatorilor, acest domeniu, fiind croit din Nomex, un material foarte usor si rezistent la temperaturi extreme, fabricat de DuPont si folosit de expertii de la NASA pentru confectionarea costumelor de astronaut. "Sutienul spatial" este prevazut, pentru situatii de urgenta, cu bordura luminiscenta si cu un dispozitiv care poate emite semnale Morse, astfel incit purtatoarea sa poata "da alarma" in caz de pericol. Noul sutien "Triumph", prezentat ieri de modelul Miho Yoshinoka, este un omagiu adus celui de-al 100-lea zbor al unei navete spatiale americane. BIANCA BACARDI Raportul Comisiei Europene ne-a diagnosticat toate slabiciunile: Drumul Romaniei spre Europa, barat de tigani si de politie Uniunea Europeana a definitivat strategia extinderii Comisia Europeana a oferit ieri, la Bruxelles, celor mai performante state candidate la integrare perspectiva aderarii pina la sfirsitul anului 2002, dind publicitatii unui ambitios plan de masuri si cerinte care, daca vor fi aplicate, vor face posibila extinderea pina la data anuntata, transmit agentiile internationale de presa. Documentul anual de strategie privind cea mai mare extindere din istoria UE a fost adoptat ieri de Comisia Europeana si prezentat Parlamentului European de catre presedintele Comisiei Europene, Romano Prodi, si de catre comisarul european insarcinat cu problemele extinderii, Guenther Verheugen. Acest document prin care celor statelor candidate li se pune in vedere exact ce trebuie sa faca pentru a deveni membre cu drepturi depline, a fost insotit si de rapoartele anuale de evaluare a celor 12 candidate plus Turcia. "Daca strategia cuprinsa in document este indeplinita eficient, vor fi create conditile prin care negocierile sa poata fi incheiate pe parcursul anului 2002 cu acele state candidate care indeplinesc toate cerintele pentru aderare, permitindu-ne astfel sa le uram bun venit noilor state membre la sfirsitul anului 2002", se arata in document. UE deschide usa, dar inalta stacheta criteriilor de aderare In ciuda acestei afirmatii, majoritatea oficialilor europeni cred ca, din cauza timpului de care au nevoie guvernele din UE pentru a ratifica extinderea, cea mai probabila data pentru intrarea primelor state este 2005. Planul Comisiei va forma baza unei decizii pe care liderii UE o vor lua in decembrie, cu prilejul summitului de la Nisa, in privinta cailor de extindere. Este cel mai ferm semn ca UE are intentia de a trece la o extindere rapida, si nu de a amina acest proces, asa cum se tem statele candidate. In timp ce planul intocmit ofera posibilitatea unei aderari rapide, Comisia Europeana continua sa puna accent pe faptul ca vor fi lasate sa adere doar tarile care sint cu adevarat pregatite. Ministrul german de finante, Hans Eichel, a declarat reprezentantilor statelor candidate prezenti la Bruxelles, in ajunul prezentarii rapoartelor Comisiei Europene, ca tarile lor trebuie sa se astepte la o evaluare severa a economiilor lor nationale de catre ministrii de finante ai UE. El a precizat ca cele 12 state nu se pot astepta la concesii politice pentru compensarea dificultatilor economice in momentul aderarii la UE si, apoi, pentru aderarea la moneda unica europeana. Romania, singura candidata care nu a primit laude In privinta rapoartelor intocmite de Comisia Europeana asupra progreselor facute anual de statele candidate, toate au obtinut mai mult sau mai putin laude, cu exceptia Romaniei. Comisia Europeana nu crede ca tara noastra va fi primita prea curind in rindul statelor membre UE, desi cresterea economica a fost reluata, iar exporturile sint in crestere. "Romania nu poate fi privita ca fiind o economie de piata functionala si nu este capabila sa faca fata pe termen mediu presiunii competitionale si fortelor de piata din Uniunea Europeana", se arata in raportul pe anul in curs, in sectiunea consacrata Romaniei, care cuprinde numai avertismente si recomandari, intinse pe trei pagini. UE este ingrijorata in mod serios de problema discriminarilor impotriva tiganilor si vrea un progres semnificativ in demilitarizarea politiei si in lupta impotriva coruptiei. Exista insa o economie subterana in crestere, iar serviciile financiare de supraveghere sint ineficiente, in conditiile in care domeniul bancar a fost zguduit de mai multe crize in ultimul an. Este necesara o reforma structurala majora a agriculturii si se simte lipsa unei administratii publice competente. Restructurare, reforma, transparenta Raportul indica faptul ca exista un larg consens politic asupra strategiei economice pe termen mediu a Romaniei, iar aderarea la UE este o prioritate pentru toate partidele care candideaza pentru alegerile de pe 26 noiembrie. Pe lista de prioritati pentru Romania, Comisia a situat necesitatea unui mediu de afaceri mai transparent si mai atractiv. "O mare parte din marile intreprinderi trebuie restructurate", se afirma in raport, in care se cere grabirea privatizarii si restructurarea companiilor de stat, dintre care unele sint adevarate poveri pentru bugetul public. Uniunea Europeana conditioneaza asistenta financiara pentru Romania de indeplinirea reformelor promise FMI si Bancii Mondiale. Romania se prezinta slab si in privinta alinierii legislatiei privind statutul cetatenilor straini si securizarea granitelor. In ceea ce priveste siauatia copiilor abandonati, aflati in orfelinatele de stat, raportul CE noteaza ca s-au inregistrat anumite progrese in acest sens, dar subliniaza intentia Comisiei Europene de a continua monitorizarea in acest domeniu. Cu ochii pe vecini Bulgaria a facut oarece progrese inspre o economie de piata functionala, dar nu este inca pregatita sa faca fata pe termen mediu conditiilor de piata din UE. Trebuie sa obtina o stabilitate la nivel macroeconomic si sa progreseze in domeniul privatizarii, in special a bancilor. Imbunatatirea sistemului judiciar si coruptia ramin "probleme foarte grave". Potrivit raportului intocmit pentru Ungaria, economia de piata a acestui stat ar trebui sa poata face fata presiunii competitiei si fortelor economiei de piata din UE in viitorul apropiat, daca ritmul reformelor va continua ca pina acum. Progresul lent spre o stabilitate a preturilor ramine totusi o problema, ca si coruptia. Comisia Europeana considera ca trebuie acordata o asistenta mai mare minoritatii rromilor. Cehia a obtinut in acest an note mai bune decit anul trecut, cind a fost avertizata ca risca sa ramina in urma. Economia s-a imbunatatit, iar nivelul adoptarii legislatiei europene este unul multumitor. Polonia trebuie sa faca in continuare eforturi pentru a contracara coruptia si crima organizata. Cresterea economica a fost impresionanta, cu un incurajator ritm de privatizare in domeniul minier si al apararii, dar inflatia ramine mare, actualul deficit financiar s-a marit, iar privatizarea in sectorul siderurgic a fost aminata, ca si reforma agricola. Slovenia a facut, in ansamblu, progrese, dar reforma administratiei publice cerute si ritmul privatizarii sint lente. Aceasta tara are o economie puternica, dar sectorul financiar este inca dominat de bancile proprietate de de stat. ISABELLA ALEXANDRESCU Finisul "la fotografie" al candidatilor pentru Casa Alba si rasturnarile de situatii au transformat alegerile din SUA intr-un scenariu de suspans Noaptea loviturilor de teatru Trimisul nostru special VLAD TEODORESCU a urmarit alegerile de la Chicago, orasul "familiei Bundy": Muncitorii au votat in zori, gospodinele la prinz, functionarii seara Dupa cea mai costisitoare campanie electorala din istoria Americii, desemnarea presedintelui Statelor Unite ale Americii s-a mutat in Florida! Un fapt fara precedent s-a petrecut ieri, atunci cind, dupa numararea a aproape 90 de milioane de voturi, stabilirea rezultatului s-a impiedicat de 224 voturi pentru care Comisia Electorala din Florida "nu poate baga mina in foc". Ajuns in situatia de a arbitra duelul Gore-Bush, statul Florida s-a "bilbiit" penibil la contabilizarea voturilor. De la primele ore ale diminetii zilei de 7 noiembrie, centrele de votare au devenit cele mai fierbinti "puncte de lucru" in marile localitati, dar si in oraselele mici, in egala masura. In Chicago, la primele ore au votat in special muncitorii. Spre prinz au venit gospodinele si virstnicii, iar cu doua ore inaintea inchiderii urnelor a fost rindul functionarilor sa-si exercite dreptul constitutional. O data cu apropierea de ora inchiderii urnelor, aproape toate posturile locale si nationale de televiziune au inceput sa transmita rezultatele alegerilor. Din cauza diferentelor de fus orar, informatiile au venit in sistemul "val", incepind de la Coasta de Est si terminind cu Coasta de Vest si Alaska. Cei doi principali candidati la Casa Alba au urmarit desfasurarea votului in sinul familiei. Gore a fost in Nashville, Tennessee, si si-a inceput ziua de munca la ora 5 dimineata. Bush a ramas in Austin, capitala statului Texas, dupa un maraton de peste 30 de ore fara somn. Surprize-surprize in Florida Si a venit prima surpriza: unul din primele state in care s-au inchis urnele a fost Florida (stat in care guvernator este fratele candidatului republican, Jeb Bush), care a acordat cele 25 de voturi electorale lui Gore! A urmat Illinois, cu 22 de voturi tot pentru candidatul democrat. Urale in Chicago ca la un meci de fotbal, evident, fotbal american. Era timpul pentru alte doua surprize: Bush cistiga in Tennessee, (adica "acasa" la Gore) si Florida anunta ca s-a grabit cu numaratoarea si nu poate inca sa confirme rezultatul initial. In acelasi moment, Hillary Clinton cistiga alegerile pentru Senat in statul New York, ceea ce l-a facut pe sotul sau sa declare "la cald": "sint primul presedinte a carui sotie este senator si sint mindru de asta!" Este ora 2.18 a.m. pe Coasta de Est cind Florida anunta din nou rezultatul votului, de data aceasta in favoarea candidatului republican. Pare ca nimic nu se mai poate schimba: George W. Bush este presedinte! Dar cei mai multi americani vor afla vestea abia miercuri dimineata, fiinca au abandonat televizorul in favoarea odihnei, pentru ca ziua urmatoare este una de lucru obisnuita. Daca rezultatul final ii va da cistig de cauza lui Bush, ar fi pentru prima data, din 1952, cind acelasi partid (acum Republican) are in mina cele mai importante institutii ale statului: Casa Alba, Senatul si Camera Reprezentantilor. Dovedind fair play, Gore pune mina pe telefon si isi felicita adversarul. Dupa numai 45 de minute, o noua lovitura de teatru! Florida revine si spune ca nu-si poate asuma nici aceasta ultima numaratoare a voturilor. Bush primeste un nou telefon de la Gore, prin care acesta isi retrage felicitarile. Ceea ce a urmat a lasat America (atitia citi au rezistat in fata televizoarelor) cu gura cascata. Rezultatul final nu se poate afla inca, ci numai dupa o noua contabilizare a voturilor. Declaratiile imediate ale sefilor de campanie a celor doi competitori nu fac decit sa indulceasca o situatie nemaintilnita in istoria Americii: Don Evans (republican): "Dupa numaratoarea finala vom avea ce sarbatori!". William Daley (democrat): "Campania noastra continua!" Batalia finala s-a dat sub palmierii din Florida, unde prima numaratoare a relevat o diferenta de numai 1.784 de voturi Suspansul, demn de cele mai bune filme de actiune, o multitudine de scenarii la care cu greu ar putea visa pina si Hollywood-ul, prezenta fara precedent a mass-media, alegerea unui mort ca senator, toate acestea au fost dominantele noptii electorale care i-a tinut pe americani cu sufletul la gura, noapte care va ramine in istorie. Toti analistii au preconizat ca aceste alegeri se vor defasura "pe muchie de cutit". Balanta parea sa incline in favoarea candidatului democrat. Spre ora 22.00 a avut insa loc prima lovitura de teatru, revenindu-se asupra numararii voturilor din Florida. "Informatiile pe care le-am primit nu erau corecte", a explicat un purtator de cuvint al CNN. Greseala a fost a unei organizatii care furnizeaza date estimative televiziunilor americane. In fata camerelor, comentatorii s-au intrecut in a-si cere scuze. Oare vor comite echivalentul televizat al gafei facuta de "Chicago Tribune" in 1948, care a anuntat din greseala victoria lui Thomas Dewsy in fata lui Harry Truman? Se facuse ora doua noaptea, iar Bush si Gore erau inca umar la umar in cursa spre final. Toate privirile erau indreptate spre Florida, care detinea cheia victoriei. Apoi, gafa s-a produs din nou, cind canalul de televiziune CBS a anuntat: "Bush a fost ales ale 43-lea presedinte al Statelor Unite". Alte televiziuni au facut apoi acelasi anunt rapid. Gore i-a telefonat rivalului sau pentru a-l felicita. Apoi a avut loc o noua lovitura de teatru, care a avut asupra celui care fusese declarat invingator efectul unui dus rece - proportia numararii voturilor era prea mica pentru a se trage o concluzie. Era ora cinci dimineata si America nu avea inca un presedinte. "A fost noaptea electorala cea mai tensionata a americanilor", a conchis realizatorul de televiziune Bob Reiner. Florida a repetat numaratoarea voturilor Pe masura ce numararea voturilor in circumscriptiile statului Florida se apropia de sfirsit, devenea tot mai clar faptul ca diferenta dintre cei doi candidati este minima. La incheierea procesului de contabilizare s-a ajuns la o situatie fara precedent, intre cei doi candidati inregistrindu-se o diferenta de numai 1.784 de voturi in favoarea lui George W. Bush. Candidatul republican a obtinut 2.909.135 de voturi, respectiv 48,9, din sufragiii, in timp ce Al Gore a obtinut 2.907.351 de voturi, ceea ce reprezinta tot 48,9 la suta din totalul voturilor exprimate (diferenta fiind mai mica de o zecime de procent). Legea electorala din Florida obliga la renumararea voturilor in cazul in care candidatii se situeaza la diferenta mai mica de o jumatate de procent unul de altul. Procurorul general al statului Florida, Bob Butterworth, a declarat ieri ca renumararea voturilor se va face cit mai rapid cu putinta, rezultatul final putind fi aflat cel mai devreme la ora locala 17.00(24.00 - ora Romaniei). Alegerile in statele americane merg pe principiul "cistigatorul ia totul" Din 1856, toti presedintii americani au fost fie republicani, fie democrati, iar in epoca "razboiului rece", cele doua partide au impartit in mod constant circa 95 la suta din voturile populare exprimate. Dupa alegerile din 1998, a existat un singur reprezentant in Congres ales ca independent, iar dintre cei 7.300 de legislatori alesi ai tuturor statelor doar 20 (0,003 la suta) nu au fost membri ai unuia dintre cele doua partide. La perpetuarea acestui sistem bipartinic contribuie si sistemul colegiului electoral pentru alegerea presedintilor. Pentru a fi ales presedinte, este nevoie de o majoritate absoluta a votului celor 538 de electori din cele 50 de state, deci de 270 de voturi. De aici, rezulta practic imposibilitatea ca un candidat al unui alt partid decit cele doua sa obtina presedintia, in afara unei combinatii cu unul dintre acestea. Colegiul electoral, alcatuit din reprezentanti ai fiecarui stat, este format din electori desemnati pe baza unui aranjament de tipul "cistigatorul ia totul". Toti electorii reprezentind statul respectiv, intr-un numar fix, vor fi din tabara candidatului care a obtinut o majoritate simpla a voturilor populatiei din acel stat. Statele cele mai disputate sint, evident, cele care, prin importanta datorata populatiei pe care o detin, au si cel mai mare numar de electori in colegiu, ca de exemplu California (54 de electori), New York (33) sau Florida (25), pentru ca ele aduc "dintr-un foc" candidatului cistigator un mare numar de voturi in colegiul electoral, reprezentind pasi importanti catre atingerea "obiectivului" minim de 270 de voturi in colegiu. In lipsa unui cistigator, presa americana trage invataminte Ziarele americane au tras deja citeva concluzii dupa mediatizarea celui mai strins scrutin prezidential din istoria recenta a Statelor Unite. "Los Angeles Times" isi exprima satisfactia ca alegatorii de pe Coasta de Vest, care voteaza ultimii si au de cele mai multe ori impresia ca rezultatele alegerilor au fost decise inaintea birourilor de vot, au vazut de aceasta data ca "voturile lor conteaza". Totodata, ziarul noteaza ca, in ciuda previziunilor, participarea la vot a fost substantiala. Pentru "Washington Post", cistigatorul acestor alegeri "va avea ca sarcina principala sa unifice o tara care parea noaptea trecuta profund divizata". "New York Times" remarca faptul ca George Bush Jr. a pierdut procente in ultima saptamina de campanie, majoritatea celor care s-au hotarit pe cine sa voteze pe ultima suta de metri orientindu-se catre democratul Al Gore. "Wall Street Journal" remarca puternica mobilizare a minoritatilor pentru aceste alegeri. Daca membrii minoritatii afro-americane au votat masiv pentru AL Gore, in proportie de 95 la suta, Bush si-a asigurat mai mult de o treime din voturile latino-americanilor. Felicitari pripite cu scuze grabite Mai multi lideri internationali, printre care si presedintele roman Emil Constantinescu, s-au lasat pacaliti de incertitudinea care a planat pina in ultimul moment asupra alegerilor din Statele Unite, dominate de frecvente schimbari dramatice de situatie, grabindu-se sa-l felicite pe candidatul republican George Bush Jr. pentru victorie, dupa care, cu scuzele de rigoare, s-au vazut nevoiti sa-si "retraga" mesajele de felicitare, in asteptarea rezultatelor finale. Mai multe tari, printre care China, Germania, Marea Britanie, Franta, Olanda, Turcia si Indonezia, insa, transmisesera deja telegrame de felicitare destinate invingatorului anuntat initial. Presedintele Francez Jacques Chirac i-a transmis "cele mai sincere felicitari" candidatului republican, exprimindu-si multumirea in perspectiva viitoarei colaborari cu acesta si speranta ca "relatiile franco-americane se vor consolida in viitor". Presedintele german Johannes Rau si cancelarul sau Gerhard Schroeder au fost mai vigilenti, reusind sa anuleze mesajele cu "felicitari din suflet" deja concepute inca inainte ca acestea sa fie expediate. "Stim ca George Bush Jr. este un mare prieten al Germaniei si dorim continuarea relatiilor strinse de prietenie intre cele doua tari pe timpul mandatului sau", se arata in textul mesajului de felicitare conceput de autoritatile germane. Presedintele Comisiei Europene, Romano Prodi, a dat glas acestui gind, exprimindu-si satisfactia, in cadrul unei telegrame trimise la Washington, in perspectiva viitoarei colaborari cu George Bush Jr. Mai vigilenti, britanicii au transmis un mesaj in textul caruia se preciza ca felicitarile la adresa candidatului republican sint valabile "in cazul in care se confirma ca acesta a cistigat". Presedintele roman Emil Constantinescu a declarat ieri, intr-un scurt interviu acordat postului de radio Romania Actualitati, ca "avind in vedere obiectivele declarate ale candidatului republican George Bush Jr. in materie de politica externa, alegerea sa va permite continuarea dialogului inceput cu reprezentantii administratiei Clinton". La rindul sau, Ion Iliescu, presedintele PDSR, aflat in vizita electorala la Suceava, a transmis felicitari lui George Bush Jr., precizind ca preocuparea "fundamentala" este acum consolidarea relatiilor cu Statele Unite ale Americii. Republicanii si-au pastrat controlul asupra Congresului O data cu desfasurarea scrutinului prezidential, americanii au votat ieri si pentru desemnarea configuratiei noului legislativ. In joc au fost toate cele 435 de fotolii ale Camerei Reprezentantilor (Camera inferioara a Congresului) si 34 din cele 100 de locuri ale Senatului (restul fotoliilor senatoriale fiind puse in joc in cadrul scrutinului legislativ partial desfasurat la mijlocul mandatului prezidential). Republicanii au obtinut ieri o dubla victorie in apriga lupta pentru Congres, asigurindu-si majoritatea atit in Senat, cit si in Camera Reprezentantilor, potrivit rezultatelor partiale. Posturile americane CNN si CBS anuntau ieri ca republicanii si-au asigurat deja 213 dintre cele 435 de locuri ale Camerei Reprezentantilor, in timp ce democratii obtinusera numai 199. Rezultate uimitoare, care au depasit chiar si cele mai optimiste estimari ale republicanilor, au fost obtinute in regiunile estice, ceea ce a redus considerabil emotiile acestora, in conditiile in care au reusit sa-si conserve procentele detinute in zonele vestice. La Senat, diferenta din legislatura actuala, de opt locuri in favoarea republicanilor (54, fata de 46), s-a redus dramatic, acestia raminind cu o majoritate de numai doua locuri. Este pentru prima data, din 1920, cind republicanii isi asigura controlul asupra ambelor Camere ale Congresului pentru trei mandate consecutive. Hillary Clinton, prima Prima Doamna devenita senator Hillary Clinton a intrat ieri in istorie, fiind prima sotie de presedinte american care trece de la ipostaza de Prima Doamna la cea de senator al Statelor Unite, relateaza AFP. La capatul unei campanii sustinute, extrem de mediatizate si cea mai costisitoare pe care a cunoscut-o aceasta tara, sotia presedintelui Bill Clinton l-a invins pe adversarul sau, membru al Camerei Reprezentantilor, Rick Lazio, intrunind 56 la suta din voturi, fata de 43 de procente obtinute de contracandidatul republican. Anuntul victoriei a fost salutat de o explozie de bucurie in marele hotel din Manhattan, unde erau reuniti marti seara partizanii lui Hillary Clinton si zeci de ziaristi. "Multumesc, locuitori ai orasului New York pentru ca v-ati deschis spiritele si inimile", a declarat Hillary, alaturi de care se aflau fiica ei, Chelsea, si sotul sau, Bill. Ea si-a terminat discursul multumind familiei, "fara de care nu as fi fost aici in aceasta seara: mamei mele, fratelui meu, sotului si fiicei mele. Va multumesc, va multumesc, va multumesc si Dumnezeu sa va binecuvinteze pe toti". Potrivit tuturor analistilor, Hillary a cistigat in statul New York, promitind localnicilor un vast program de relansare economica. De asemenea, analistii considera ca a fost preferata de electorat din cauza ca s-a pronuntat in favoarea drepturilor femeilor, pentru acordarea unei sustineri considerabile scolilor si asociatiilor pentru handicapati. Mortul care a cistigat alegerile Electoratul din statul Missouri a votat pentru postul de senator un candidat democrat mort in urma cu trei saptamini intr-un accident de avion, locul in forul legislativ urmind sa fie luat de vaduva acestuia, au anuntat miercuri posturile de televiziune americane, citate de AFP. Potrivit legislatiei din Missouri, candidatul anuntat pe listele electorale poate fi inlocuit de un membru al familiei in cazul unui deces sau al incapacitatii de a exercita mandatul, daca ruda respectiva este de acord sa preia aceasta sarcina si platforma celui decedat. Candidatul Mel Carnaham, guvernator democrat al acestui stat, care se bucura de o mare popularitate, a decedat impreuna cu fiul sau, pe 16 octombrie, in plina campanie electorala. Noul guvernator de Missouri va trebui sa numeasca un inlocuitor in Senat pentru locul cistigat de candidatul defunct, acesta putind fi vaduva lui Carnahan, Jean, care a acceptat sa ocupe locul in Senat pentru doi ani, pina la organizarea unui noi scrutin. Intr-un spot publicitar difuzat in ultimele zile, Jean Carnahan a explicat ca viziunea politica a sotului ei "poate inca sa prevaleze" daca se doreste inca acest lucru. In afara de aceasta aparitie televizata, ea a evitat sa-si faca publicitate electorala. Politia sud-africana isi antreneaza ciinii la negru Televiziunea de stat sud-africana (SABC) a transmis marti imagini cutremuratoare infatisind ciini ai fortelor de politie sfisiind detinuti negri, in cadrul a ceea ce se numea generic "antrenament" pentru unitatile speciale dotate cu ciini. In cadrul unei secvente de cinci minute, patru ciini au atacat cu salbaticie, pe rind, un negru. SABC a precizat ca, sub supravegherea unor politisti albi, pe cimpul de antrenament, doi ciini "veterani", asmutiti de politisti albi, ii "invatau" pe ceilalti doi dulai mai tineri tehnica atacului, sfirtecind bratele, corpul si testiculele negrului, in timp ce acesta cersea mila acoperindu-si capul cu miinile. Nefericitul detinut, un tinar de 20 de ani, era batut daca incerca sa alunge ciinii. Un purtator de cuvint al politiei sud-africane a declarat ca in acest caz au fost arestati sase ofiteri, toti albi. La capatul filmului, realizat cu o camera video personala, surprinde, pe rind politisti rizind, iar victimele de culoare - toate muscate de brate, picioare, fata - aliniate si batute cu pumnii pina au cazut in nesimtire. "Cu toate ca incidentul s-a produs in 1998, imi vine greu sa cred ca o astfel de manifestare cruda de rasism si brutalitate s-a putut petrece dupa cei patru ani ai democratiei noastre", a declarat ministrul sigurantei si al securitatii, Steve Tshwetw, referindu-se la sfirsitul regimului de apartheid, din 1994. Pelicula fusese in mod evident filmata de un alt ofiter de politie, dar era folosita drept "documentar de uz intern". CONSTANTIN VLAD 