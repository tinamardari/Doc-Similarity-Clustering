 Si-a omorit sotia de 8 Martie Maria Nagy, 34 de ani, din localitatea bihoreana Simian, a fost lovita mortal de sotul ei, in dimineata de 8 Martie, cu un topor. Dupa ce si-a omorit femeia, Janos a incercat sa se spinzure in grajd, dar nu a reusit. Descult si dezbracat, barbatul a strabatut patru kilometri pe jos, pina la calea ferata dintre Simian si Silindru, si-a pus capul pe sina si a asteptat sosirea trenului. Ieri dimineata, acceleratul Bucuresti-Satu Mare i-a pus capat zilelor. (M.I.) Grefiera Gabriela Itu a demisionat Scandalul arestarii lui Alexandru Itu, fiul grefierei Gabriela Itu, sefa Biroului Executari Penale a Judecatoriei Cluj-Napoca, si al fostului colonel de Securitate, Alexandru Itu, este departe de a se fi incheiat. Dupa descoperirea bunurilor furate de Ioan Duma, zis Nepotu', si arestarea lui Alexandru Itu, student la o facultate de Drept particulara, mama acestuia si-a dat demisia din functia pe care o detinea la Judecatoria Cluj-Napoca. Surse din cadrul politiei clujene au declarat ca in urma perchezitiei efectuate marti dupa-amiaza la locuinta familiei Itu s-au descoperit mai multe dosare de executare penala care nu au fost puse in aplicare, desi sentintele erau date inca de anul trecut. Informatia nu a putut fi confirmata deocamdata de procurorul Dora Molnar, care instrumenteaza acest caz, deoarece nu a putut fi contactat in cursul zilei de ieri. Colonelul (r) Alexandru Itu sustine in continuare ca fiul sau nu a fost arestat si ca se afla acasa. Fostul colonel de Securitate este, la rindul sau, implicat intr-un scandal care treneaza de mai bine de doi ani. In calitate de asociat, cu 10% din actiuni, Alexandru Itu a depus impotriva fostului sau asociat de la tipografia Eurochord o plingere penala in urma careia Iosif Zsigmond a fost arestat in 26 ianuarie 2000 si cercetat in stare de arest preventiv pentru evaziune fiscala. Sotia lui Iosif Zsigmond, Stela, sustine ca Alexandru Itu este cel care a regizat intreaga afacere si ca in prezent a reusit sa o alunge din firma in care detinea pachetul majori-tar de actiuni, in ciuda hotaririlor AGA. Alexandru Itu insa a negat de fiecare data, cind a avut ocazia, aceste acuzatii. Trebuie mentionat faptul ca Stela Zsigmond si Alexandru Itu au avut si au mai multe procese de calomnie, lovire si amenintare. De remarcat faptul ca in timp ce se afla in arestul Penitenciarului Gherla, Iosif Zsigmond a primit o notificare, datata 27 octombrie 2000, semnata de Gabriela Itu, prin care aceasta ii solicita restituirea unui imprumut de 5.000 DM si 1.800 de dolari pe care i-ar fi imprumutat pe 7 octombrie 2000, o suma mult prea mare pentru remuneratia unei bugetare. Acesta este al doilea mare scandal care clatina Palatul Justitiei clujene, dupa arestarea judecatorului Viorel Burzo, fost sef al Sectiei Panale a Curtii de Apel Cluj. EMANUEL CIOCU Ultima ora Potrivit unor surse din Parchetul de pe linga Judecatoria Cluj, in Dosarul "Spargatorilor de locuinte" exista o declaratie a lui Ioan Duma si a inca unei persoane in care se afirma ca grefiera Gabriela Itu le-a desenat schita apartamentelor unor judecatori, care, ulterior, au fost pradati. In urma anchetei "Arme pentru VIP-uri", Politisti anonimi sanctionati Dupa aparitia articolelor "Arsenal personal din arme confiscate" si "900 de arme vindute din camera de corpuri delicte", publicate de "Evenimentul zilei" in cursul lunii februarie, Inspectoratul General al Politiei a promis o ancheta in legatura cu aspectele semnalate. Intr-un comunicat remis presei si semnat indescifrabil, Serviciul secretariat, mass-media, relatii cu publicul si protocol a anuntat finalizarea verificarilor "referitoare la gestionarea armelor si munitiilor confiscate de politie in decursul timpului". Potrivit documentului, "pentru abaterile de la normele interne de munca, politistii implicati au fost sanctionati disciplinar". Nu se precizeaza ce litere de lege au "uitat" politistii sa respecte, care dintre cei peste 60 de politisti enumerati de noi eludeaza decalogul si nici natura sanctiunilor aplicate. Urmatoarea fraza din comunicat o anuleaza pe prima: "Cu privire la persoanele care au dobindit arme si munitii din categoria celor confiscate de politie, s-a stabilit ca acestea au fost cumparate cu respectarea procedurilor legale in vigoare, la preturile de vinzare stabilite de comisiile de specialitate, legal constituite". Am cerut detalii despre acest comunicat contradictoriu si ni s-a raspuns ca ar fi vorba despre sanctiunile primite de Jenica Dragan si subordonatii sai, in 1998, cind echipa de comanda a Directiei de Arme, Munitii, Substante Toxice si Explozivi a fost destituita. Cu alte cuvinte, au fost sanctionati gestionarii fiindca au vindut arme perfect legal, la preturile stabilite de comisii legal constituite. Se pune insa intrebarea cum putea fi vinduta la pret corespunzator o "arma necunoscuta"? In mai bine de jumatate din cele 900 de cazuri prezentate de "Evenimentul zilei" se precizeaza, negru pe alb, ca "nu se cunoaste arma care s-a cumparat cu aceasta factura", in document fiind precizate doar numele beneficiarului si valoarea armei. In alte cazuri se vorbeste despre facturi false, despre detineri ilegale de arme in cazul unora dintre beneficiari. Iar documentul din care am spicuit noi este unul de uz intern, nu pentru presa, intocmit inainte ca media sa intre pe fir. "Verificarile" efectuate in februarie 2001 nu au adus nici un element nou fata de 1998, cind simpla destituire a echipei de comanda si, ulterior, desfiintarea intregii directii au fost considerate o musamalizare a afacerii. Nimeni nu si-a facut iluzii ca vor urma masuri drastice, data fiind ploaia de VIP-uri de pe lista. Dar sa nu-si inchipuie sefii actuali ai Politiei Romane ca mass-media si opinia publica pot fi duse de nas asa de usor. NICOLETA SAVIN BOGDAN STANESCU Batut si incatusat pentru ca si-a cerut salariul Un brasovean disponibilizat de la SC Sere Brasov SA il acuza pe directorul societatii, Flavius Pop, ca l-a dat pe mina politiei pentru ca si-a cerut salariul. Nicolae Munteanu acuza si doi politisti de la Sectia 3 de Politie din Brasov ca l-au incatusat pe nedrept, l-au injurat, l-au lovit si i-au refuzat dreptul de a fi asistat de un avocat. "Mi-au spus ca sint politisti sub acoperire" "La ora 16.30, m-am despartit de colegul meu Iulian Latu, caruia i-am spus ca o sa merg la director sa-mi cer drepturile. Urcind in cladirea administrativa, am vorbit cu directoarea economica. Revoltata, mi-a spus: «Hai la domnul Pop!». L-am rugat pe domnul administrator unic sa ma ajute, insa acesta a inceput sa lanseze acuzatii la adresa tuturor angajatilor ca sintem o «adunatura de betivi si de neispraviti» care nu vrem sa muncim, dar cerem bani", afirma Munteanu. El a fost disponibilizat incepind din 28 februarie. In urma discutiilor din biroul directorului, Munteanu a spus ca nu va pleca de acolo pina cind nu va primi macar citeva sute de mii de lei. "Domnul Pop a iesit din birou si a plecat cu masina intreprinderii si s-a intors cam dupa 20 de minute. La intrarea in cladire, am fost luat la injuraturi de doi barbati, care mi-au fluturat prin fata ochilor niste legitimatii de politisti. Mi-au spus ca sint «politisti sub acoperire» si m-au injurat. Mi-au cerut sa prezint actele, pe care le aveam in masina mea personala. In timp ce ne indreptam spre autoturismul meu, directorul ii incita pe politisti spunindu-le «Miine-poimiine o sa-mi sparga casa. Legati-l, este periculos. Uite cit e de mare. Aveti grija sa nu va loveasca». Atunci, un politist mi-a pus catusele si nu m-a mai lasat sa ma legitimez. Am fost urcat cu forta, cu miinile legate la spate, in masina intreprinderii, condusa de domnul director. M-au dus la Sectia 3 de Politie, unde am ramas in paza jandarmului, timp in care domnul Pop si cei doi politisti au mers in birou. Nu stiu ce au discutat, insa, cind s-au intors, au inceput sa scrie un proces-verbal in care au consemnat ca ma aflu sub influenta alcoolului. Pentru ca eu nu bausem nimic, am cerut sa mi se aduca o fiola ca sa nu avem probleme mai tirziu. Le-am spus ca voi semna, insa cu mentiunea ca nu sint de acord cu cele consemnate, si ca vreau o copie pentru avocatul meu. Dupa ce-am plecat de la sectie, m-am intors la Sere Brasov, unde mi s-a spus ca directorul a dat dispozitie sa nu fiu lasat sa imi iau masina. Portarul mi-a permis insa sa ies dupa ce i-am spus ca dispozitia nu este legala", ne-a declarat Nicolae Munteanu. Politistii neaga acuzatiile Politistii Sectiei 3 neaga acuzatiile aduse de Nicolae Munteanu. Ei sustin ca, dimpotriva, cel care le-a adresat cuvinte jignitoare si amenintari a fost Munteanu. "Cind am ajuns la Sere Brasov, am constatat ca usa de la intrare era blocata. Prin geam ne-am prezentat si i-am aratat si legitimatiile. Dupa ce a deblocat usa, i-am cerut actele de indentitate. Munteanu mirosea a alcool si, din cite am inteles de la alti martori, inainte fusese la circiuma. L-am incatusat pentru ca nu a vrut sa se legitimeze si pentru ca se manifesta violent", a declarat pentru "Monitorul de Brasov" plutonierul Dan Cismaru. Directorul Sere Brasov: "S-a tolanit pe canapea si a spus ca nu pleaca" "Munteanu este un individ certat cu disciplina. Daca venea dimineata frumos, i-as fi dat banii. Sint o gramada de muncitori pe care i-am ajutat cu bani din buzunarul meu, poate sa va zica oricine. Dar la ora aceea nu aveam bani, si casieria era inchisa. El a intrat in birou la mine, s-a tolanit pe canapea si a spus ca nu pleaca pina cind nu primeste banii. Asa ca am chemat politia, in mod civilizat. El se blocase inauntru si spunea ca nu pleaca pina nu vin televiziunea si ziarele", ne-a declarat directorul de la Sere Brasov. Martorii sustin ca Munteanu nu bause Doua persoane, martore la incident, sustin ca Nicolae Munteanu nu se afla sub influenta bauturilor alcoolice. Cind s-a intors la intreprindere, Nicu era plin de singe la gura si avea buza sparta. Din cite am putut observa eu, omul nu era sub influenta bauturilor alcoolice", a declarat Alexandrescu Mitica, reglator la Sere Brasov. Iulian Latu, unul dintre colegii lui Nicolae Munteanu, a povestit si el ca in ziua respectiva, pina la terminarea programului, Munteanu nu bause nimic. "M-am despartit de Nicu la ora 16.30. Era foarte suparat ca nu primise nici un ban, mi-a spus ca merge sa-l roage pe director sa-i dea macar vreo 200-300 mii de lei", sustine Iulian Latu. Locotenent-colonelul Florea Oprea, seful Politiei Brasov, ne-a declarat ieri ca a inceput verificarile in acest caz: "Parerea mea personala este insa ca reclamantul nu a fost lovit sau injurat de politistii Sectiei 3. Acestia nu au avut nici un fel de abateri si sint buni profesionisti. Daca va fi descoperit cineva vinovat, vom lua masurile necesare", a spus seful politiei. CAMELIA CSIKI Sa moara Garcea de necaz! Subofiterul Huciu a dat un proces-verbal intr-o zi care nu exista In noaptea de 28 februarie, Florin Suba circula cu masina pe o strada din Hunedoara. Putin dupa miezul noptii, el a fost oprit de o patrula a politiei rutiere. Pentru ca nu avea revizia tehnica facuta, a fost amendat de catre plut.-maj. Ilie Huciu, cu 800.000 de lei. Suparat, dar constient de greseala sa, Florin a semnat procesul-verbal. A doua zi s-a prezentat la Biroul Taxe si Impozite din Primaria Hunedoara ca sa achite, conform legii, jumatate din suma. Aici, functionarul a observat ca procesul-verbal de contraventie, semnat de plut.-major Ilie Huciu este datat 29 februarie 2001, data care nu exista in calendar, dat fiind ca anul curent nu este bisect. De ciuda, politistul l-a batut pe contravenient De teama sa nu intre in conflict cu legea, Florin Suba a platit 400.000 de lei, dar nu s-a putut abtine sa nu-i comunice politistului gafa monumentala pe care a facut-o. Plutonierul s-a infuriat si a vrut sa-l bage intr-o masina particulara. "Am refuzat sa urc, lucru care l-a infuriat rau pe politist. M-a lovit si a cerut intariri prin statie. M-a dus la sectie, unde m-a batut din nou", povesteste Florin Suba. Doi prieteni confirma cele relatate de cel lovit. Florin s-a prezentat la medicul legist care i-a eliberat un certificat medico-legal care atesta ca Florin Suba are nevoie de trei-patru zile de ingrijire medicala. Plut.-major Ilie Huciu neaga ca l-ar fi lovit pe Florin Suba. El spune ca acesta era beat. In schimb recunoaste ca a gresit data. "A venit la mine la ora 3.50 din noapte, beat. A inceput sa ma injure. Am vrut sa-l duc la sectie, dar s-a opus. Nu l-am lovit, doar l-am imobilizat si l-am dus la sectie". Ajuns acolo, Florin a mai fost amendat cu 500.000 de lei pentru ultraj, politistul sustinind ca a fost injurat. Au fost si alte amenzi datate 29 februarie Interesindu-ne la Biroul Taxe si Impozite din Primaria Hunedoara am aflat ca in situatia lui Florin s-au vazut pusi mai multi cetateni. Au fost cam zece procese-verbale datate 29 februarie. Cetatenii au fost avertizati ca acestea sint lovite de nulitate, deci pot sa nu plateasca amenzile respective. Florin Suba ne-a spus ca este hotarit sa depuna o plingere la Parchetul Militar Craiova. Adjunctul sefului IPJ Hunedoara, col. Ioan Sichet, ne-a declarat ca s-a format deja o comisie IPJ care cerceteaza atit datarea eronata a proceselor-verbale, cit si posibila agresare a lui Florin Suba. LUCIAN STANCIU Ipoteza surprinzatoare Asasinarea lui Sasa Disici, fara legatura cu furtul masinii Prioritatea numarul unu la IPJ Timis este in continuare prinderea ucigasilor politistului Sasa Disici. Desi a trecut aproape o saptamina de la uciderea acestuia, anchetatorii nu au reusit inca sa-i aresteze pe asasini si n-a fost stabilit motivul precis al crimei de la Ianova. Col. Ioan Roibu, prim-adjunct al sefului IPJ Timis, a infirmat ca ar fi fost retinuti doi suspecti in uciderea politistului. Col. Roibu a precizat ca exista un cerc de banuiti, verificarea lor facindu-se si la nivelul judetelor limitrofe din partea de vest a tarii. "Informatiile aparute in cotidianul «Evenimentul zilei», legate de cazul Disici sint elemente si piste pe care le cercetam", a mai spus col. Roibu. Devine tot mai plauzibila ipoteza ca motivul uciderii politistului nu are nici o legatura cu furtul autoturismului Mercedes, la bordul caruia cei trei ucigasi au vrut sa dispara din Timisoara. Sirienii fac declaratii contradictorii Desi au negat ca in autoturismul furat s-ar fi aflat peste un miliard de lei si o importanta suma de bani in valuta, cetatenii sirieni, care sint si proprietarii Mercedesului si ai unor case de schimb valutar, sint contrazisi in afirmatia lor atit de actiunile din ultimele zile ale politiei, cit si de sursele noastre din lumea comerciantilor arabi din Timisoara. Acestia sustin ca banii care s-ar fi aflat in masina sirienilor erau destinati cumpararii unei importante cantitati de parfumuri straine, care urmau apoi sa fie vindute la negru, la centrul comercial Five Stars din Timisoara, prin firmele unor conationali. Descinderile politiei la centrul comercial si verifi-carile caselor de schimb valutar apartinind cetatenilor sirieni par sa confirme ipoteza ca ucigasii n-au vizat furtul in sine al autoturismului, ci banii care s-ar fi aflat in interiorul sau. Noapte de cosmar "Evenimentul zilei" va prezinta, in exclusivitate, filmul evenimentelor care s-au derulat in dimineata zilei de 4 martie pe raza localitatii Recas, imediat dupa uciderea politistului Disici si pina la disparitia asasinilor. Sasa Disici a fost impuscat cu un pistol-mitraliera cu gloante de calibrul 9 mm, in satul Ianova, dupa ce a tras asupra criminalilor toate cartusele din pistolul sau. Se pare ca ucigasul este profesionist, pentru ca a numarat gloantele trase de politist ,iar cind a realizat ca acesta nu mai are cartus in incarcator, l-a executat cu singe rece si cu o mare precizie. In opinia unor lucratori din politie, cel care l-a ucis pe Disici este mai mult decit un simplu hot de masini. Imediat dupa comiterea omorului de la Ianova, cei trei necunoscuti au abandonat autoturismul Mercedes, furat din Timisoara, si au fugit cu masina politistului, pe care au lasat-o in comuna Recas. Cei trei si-au continuat drumul pe jos si, dupa 500 de metri, au furat un Ford Siera, de culoare visinie, parcat in fata unei case. Proprietarul Fordului insa a observat ca i-a fost furata masina si, impreuna cu doi prieteni, a pornit in urmarirea lor, la bordul altei masini. La un moment dat, criminalii au lovit masina in care se aflau de bordura drumului care ducea din Recas catre gara aflata in afara localitatii. Proprietarul Fordului, si cu prietenii sai a vrut sa se repeada asupra lor, dar primul a fost amenintat cu un pistol mitraliera. Criminalii au avut un complice Sub amenintarea armei, acestia s-au retras, iar criminalii au abandonat Fordul avariat si au disparut in noapte. Surse din cadrul politiei ne-au declarat ca echipele operative care au sosit la fata locului au fost dotate cu ciini de urmarire si ca urma fugarilor se pierdea la marginea DN 6, la doar citeva sute de metri de locul unde a fost abandonat autoturismul Ford Siera. Cel mai probabil, criminalii au fost luati cu masina de un complice contactat telefonic si se afla ori in Timisoara, ori in Recas, ascunsi intr-unul dintre palatele tiganesti din comuna. Dupa modul in care au actionat pe raza comunei Recas, se pare ca cei trei indivizi neidentificati nu cunosteau topografia locului si e posibil ca ei sa nu fie locuitori ai judetului Timis. Ultima ora Specialistii in balistica au analizat tuburile cartuselor si urmele lasate de teava armei din care s-a tras asupra politistului si au facut conexiuni cu o alta crima de tip mafiot petrecuta in Romania anul trecut. Prinderea asasinilor este in aceste conditii o chestiune de timp. Surse din politie ne-au declarat ca miscarile criminalilor sint supravegheate indeaproape, anchetatorii stiind locul in care acestia se ascund. SERGIU MIAT Noi arestari in cazul furturilor de inox Parchetul Militar Ploiesti a emis, miercuri seara, mandat de arestare pe numele altor doua persoane implicate in furtul de materiale din inox de la instalatia de stingere a incendiilor de pe Platforma Petrobrazi. Dupa arestarea fostului prim-adjunct al sefului IPJ Prahova, col. Dumitru Tirnovski (care a si fost suspendat din functie, saptamina trecuta), prin extinderea cercetarilor, procurorii militari au descoperit ca fiul col. Honciuc (imputernicit la conducerea Serviciului Politiei Economice din IPJ Prahova) a fost si el implicat in sustragerea materialelor, in valoare de 92 de milioane de lei, din cadrul Rafinariei Petrobrazi. Iulian Honciuc este invinuit de savirsirea infractiunii de favorizare a infractorului, alaturi de el fiind arestat si un gardian de pe Platforma Petrobrazi, Cozma Pricopie. Cele mai noi arestari legate de activitatea infractionala de pe Platforma Petrobrazi au fost urmarea unui furt de materiale din inox si aluminiu, care, potrivit procurorilor militari, a fost favorizat de fostul sef al Politiei Platformei, Marin Ivan, si de fostul adjunct al sefului IPJ Prahova, Dumitru Tirnovski. Cei doi sint invinuiti ca au ajutat, prin functia pe care o detineau, sase infractori sa sustraga inoxul si aluminiul in noaptea de 3/4 august 2000 si, in special, pentru ca au incetinit mersul anchetei in acest furt calificat. VIOLETA STOICA Judecatorul Zoltan Haltek vrea sa fuga in avocatura Judecatorul Zoltan Haltek de la Tribunalul Cluj, Sectia Civila, si-a depus actele pentru a trece in avocatura. Surse din cadrul Tribunalului Cluj spun ca Haltek spera sa fie primit in rindul avocatilor cu ocazia Congresului Barourilor de Avocati, care va avea loc pe data de 15 martie la Bucuresti. Motivatia principala a gestului a fost ca, in nenumarate rinduri, judecatorului Haltek i-au fost respinse cererile pentru avansare in structurile superioare ale Tribunalului Cluj. Judecatorul Zoltan Haltek a fost cercetat in urma cu doi ani de catre o comisie formata din procurori inspectori din cadrul Parchetului de pe linga Curtea Suprema de Justitie. Cercetarea judecatorului a survenit in urma unor sentinte considerate "suspecte" la acea vreme si fara vreo legatura directa cu cazul lui Gabor Lajos. Cercetarea penala impotriva sa a avut loc in doua etape. In prima, procurorii au dat solutia de neincepere a urmaririi penale deoarece nu existau suficiente probe si elemente pentru constituirea infractiunii de trafic de influenta, iar in a doua, Zoltan Haltek a fost scos de sub urmarirea penala deoarece probele prezentate de procurori n-au fost concludente. Haltek afirma ca cercetarea penala in care a fost implicat s-a facut cu acordul Ministerului Justitiei. In urma anchetei, Zoltan Haltek a fost mutat pe motiv de "preventie" de la Sectia Penala la Sectia Civila a Tribunalului Cluj. MIHAI SOICA Mitraliere pentru politisti 911 pistoale-mitraliera pentru politistii prahoveni Politistii prahoveni care actioneaza in special la Ordine Publica au fost dotati, in urma incidentului din judetul Timis, cu 911 pistoale-mitraliera de calibrul 7,62 mm. Cadrele din IPJ Prahova sint hotarite sa riposteze mai ferm impotriva infractorilor - in special a celor inarmati, in memoria politistilor care au cazut la datorie in judetul Prahova in ultimii ani. Este vorba despre Fanica Toader Secalus, Viorel Luigi Gangu si Adrian Barbu, toti morti in timpul serviciului public. VIOLETA STOICA AKM-urile nu pot fi folosite in localitati Desi armele sint performante, AKM-urile cu care vor fi dotati politistii nu sint eficiente. Si, mai mult, nu pot fi folosite in interiorul localitatilor, declara lt.-col. Dorelian Stamate, seful serviciului Circulatie Rutiera din cadrul IPJ Hunedoara. Potrivit col. Stamate, glontul penetreaza chiar si peretii, motiv pentru care legea permite folosirea armamentului numai dupa doua somari si un foc de avertisment in plan vertical. Timpul consumat pentru aplicarea legii este suficient pentru ca infractorii sa dispara sau sa riposteze decisiv cu foc. LUCIAN STANCIU SC Cugir SA asteapta comenzi de arme de la M.I. SC Cugir SA, cea mai importanta societate producatoare de armament din Romania, nu a primit pina acum nici o comanda de pistoale automate din partea Ministerului de Interne, a declarat ieri pentru "Evenimentul zilei" directorul adjunct Teodor Atanasiu. El a recunoscut insa ca M.I. s-a interesat deja ce armament se produce la Cugir. "Deocamdata nu avem stoc, insa daca vom primi solicitari, le vom executa in cel mai scurt timp", a precizat Atanasiu. LUCIAN DOBRATER [23][pl.dll?rid=expresro] 