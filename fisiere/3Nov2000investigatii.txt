 Multiplu campion national la numai 18 ani, Ciclistul Ionut Miinea, ucis pe sosea in timpul antrenamentului Multiplul campion national de juniori la ciclism Ionut Miinea, in virsta de 18 ani, de la clubul Conpet Petrolul Ploiesti, a decedat, miercuri, in timpul unui antrenament, intr-un accident rutier provocat, in comuna Paulesti, de un sofer care a pierdut controlul autoturismului. Bogdan Marghidanu, in virsta de 33 de ani, din municipiul Ploiesti, a pierdut controlul asupra directiei si a patruns pe contrasens cu autoturismul propriu pe care-l conducea, s-a rasturnat lovind, un grup de ciclisti de la clubul Conpet Petrolul Ploiesti, care circulau regulamentar. Ionut Miinea (18 ani), Ciprian Ionita (15 ani) si Marian Frunzeanu (19 ani), au fost acrosati si tiriti, pe o distanta de citiva metri de aripa stinga a autoturismului marca Cielo. Cei trei au fost transportati la Spitalul Judetean Ploiesti, acolo unde Ionut Miinea a si decedat la citeva ore de la internare. Ciprian Ionita a ramas internat la Sectia Terapie intensiva a Spitalului Judetean, cu traumatisme toracice, faciale si craniene, iar Marian Frunzeanu, la Sectia Ortopedie, fiind diagnosticat cu fractura de bazin. In timp ce, ieri dimineata, Ionita a fost operat si starea sa este stabila, Frunzeanu va avea nevoie de cel putin trei saptamini de recuperare, insa, din pacate, fracturile suferite in urma accidentului i-au compromis definitiv cariera de ciclist. Miinea avea asigurare de 30 de milioane pe an Tinarul Ionut Miinea avea asigurare, in caz de accidente, de 30 de milioane de lei pe an, bani care vor reveni familiei. Clubul Sportiv Petrolul-Conpet Ploiesti va sprijini financiar familia Miinea, va achizitiona sicriul si va pune la dispozitie o camioneta Mercedes, pentru transportul funerar. Antrenorul clubului Conpet Petrolul Ploiesti, Constantin Ciocan, a declarat joi, Agentiei Mediafax: "Se intorceau, incolonati, pe partea dreapta a soselei, cind, in localitatea Paulesti, din contrasens a aparut, la aproximativ 150-200 metri de ei, un autoturism marca Cielo, care era condus cu viteza mare. Conducatorul autovehiculului a evitat un cetatean aflat pe bicicleta si a intrat in sant", a declarat Ciocan. Acesta a mai spus ca nu-si explica cum autoturismul a ricosat din sant din nou pe carosabil, intrind in grupul celor trei ciclisti de la Conpet. "Probabil, soferul, in loc sa apese pe frina, a calcat pe acceleratie. Din cauza vitezei, Miinea si Ionita au fost practic tiriti sub masina, in timp ce Frunzeanu a fost aruncat la citiva metri. In autoturism se mai aflau sotia soferului si inca un barbat, pe care i-am vazut plini de singe la spital. Din cite am inteles, si-au spart capul", a relatat antrenorul ploiestean. Potrivid Mediafax, Ionut Miinea avea dreptul sa concureze numai in competitiile interne, pe propria raspundere, deoarece, in luna iulie a acestui an, i s-a descoperit o afectiune la inima, motiv pentru care directorul Institutului National de Medicina Sportiva (INMS), Ioan Dragan, nu si-a dat avizul ca ciclistul sa-si continue activitatea sportiva. Miinea a obtinut totusi un aviz medical de la un alt medic, federatia hotarind ca el sa participe numai in competitiile interne, pe propria-i semnatura. Din aceasta cauza, Miinea nu a putut sa reprezinte Romania la Campionatele Balcanice pe sosea, desfasurate in Iugoslavia, si nici la cele pe velodrom, care au avut loc in Grecia. VIOLETA STOICA Procurorii britanici audiaza ofiteri romani in dosarul "Mine antipersonal" O echipa de anchetatori britanici a venit la Bucuresti pentru a face audieri in dosarul "Mine antipersonal". Scandalul care a dat nastere acestui dosar a debutat in toamna anului trecut, o data cu prezentarea in cadrul unei expozitii de armament romanesc, de la Chertsey, in Marea Britanie, a unor prospecte cu mine antipersonal interzise prin tratatul de la Ottawa. Aplanat atunci, la citeva zile de la aparitie, prin citeva declaratii publice facute de mai marii MApN, scandalul "Mine antipersonal" este pe cale sa izbucneasca din nou zilele acestea prin prezenta in Romania a reprezentantilor procurorului coroanei Marii Britanii care, in baza unei comisii rogatorii, asista la cercetarile pe care Sectia Parchetelor Militare le face in acest "dosar penal international". Romtehnica - prinsa cu mita in sac la o expozitie in Anglia Pe 17 septembrie 1999, postul de televiziune Chanel 4 a dezvaluit faptul ca societatea Romtehnica, aflata in subordinea MApN, a prezentat la expozitia din Anglia mine antipersonal, interzise in Marea Britanie din 1988. Ulterior, posturile de televiziune din toata lumea au preluat si prezentat stirea potrivit careia "la Chertsey, in Anglia, Romtehnica, o firma de comert cu arme a Guvernului Romaniei, a prezentat prospecte cu mine antipersonal". Sub presiunea unui scandal diplomatic si la insistentele ministrului apararii din acea perioada, Victor Babiuc, Romtehnica a prezentat, citeva zile mai tirziu, conjunctura in care a avut loc incidentul, incercind sa aplaneze lucrurile. Directorul comercial al societatii, col. Victor A. Nemes, si-a sumat responsabilitatea erorii si a fost sanctionat cu mustrare de catre seful sau ierarhic, directorul general col. Florian Ionica. Dupa aceste pedepse de fatada, se parea ca incidentul s-a stins, iar presa a uitat cu desavirsire de el. Autoritatile britanice insa au demarat o ancheta in legatura cu acest incident si chiar procurorul coroanei regale a facut cercetari. Detectivii procurorului regal, la Sectia Parchetelor Militare Ieri au sosit in Romania detectivi ai procurorului Coroanei Marii Britanii pentru a audia, alaturi de magistratii militari romani din cadrul Sectiei Parchetelor Militare, in baza unei comisii rogatorii, mai multi ofiteri sau fosti ofiteri ai MApN, implicati in organizarea expozitiei din septembrie 1999 din Anglia. Deocamdata, ancheta este abia in faza verificarilor preliminarii. Potrivit unor surse, pe linga citiva ofiteri superiori de la Romtehnica, va fi audiat in dosarul afacerii "Mine antipersonal" scriitorul si omul politic gen. (r) Alex. Mihai Stoenescu, pe atunci sef al Directiei Relatii Publice, unul dintre cei care s-au ocupat de organizarea acestei expozitii. CHRISTIAN LEVANT Ewan Mirylees, vicepresedintele "News Corporation" declara: "Fox Romania nu exista" Acum citeva luni o stire senzationala facea inconjurul redactiilor ziarelor si televiziunilor din Capitala. Celebrul magnat australian Murdoch, presedinte "News Corporation" - cel de-al doilea trust de presa din lume -, urma sa investeasca intr-un nou post de televiziune din Romania. Pe 15 iunie 2000, Consiliul National al Audiovizualului avea sa elibereze licenta de emisie pentru un nou post de televiziune Fox Romania. Incercind sa aflam cind va incepe sa emita acest post, am descoperit ca deocamdata proprietarii nici macar nu intentioneaza sa-si foloseasca licenta. Intr-o senzationala declaratie facuta pentru "Evenimentul zilei" Ewan Mirylees, vicepresedinte "News Corporation", afirma cit se poate de transant: "Fox Romania nu exista!". Mai mult, acesta explica pozitia "News Corporation": "Am inaintat un dosar pentru obtinerea unei licente in Romania, am primit acest drept, dar nu am facut vreun demers pentru a pune in functiune un post de televiziune. "News Corporation" nu angajeaza oameni si nu este implicat momentan in nici un fel in aparitia unui post nou de televiziune in Romania." Declaratia oficialului american intra in totala contradictie cu zbaterea unui grup de oameni din media, condus de Eugen Chirovici (fost ziarist la "Curierul National" - publicatie a fratilor Paunescu) care nu numai ca dau interviuri in numele televiziunii Fox Romania, ci chiar angajeaza personal pentru acest post de televiziune. Avind in vedere sonoritatea multor nume vehiculate in jurul asa-zisului Fox Romania - Radu Moraru, Irina Radu, Razvan Dumitrescu, Horia Enasel, Geo Procopie etc. - am considerat ca ar fi interesant de descoperit ce se ascunde in spatele intregii afaceri. Absolut cert in toata aceasta poveste este ca, pe 15 iunie 2000, Consiliul National al Audiovizualului a acordat licenta de emisie unui nou post de televiziune care urma sa se numeasca Fox Romania, proprietate a "News Corporation". In acest scop au fost infiintate trei noi firme: News Romania Inc., cu sediul in SUA, News TV Romania BV cu sediul in Olanda si SC News Television Romania SRL, cu sediul in Bucuresti. Firma din Olanda are acelasi sediu si acelasi director financiar cu postul "SKY Radio" din localitatea Naarden, proprietate a trustului "News Corporation". News Corporation nu a auzit de directorul Chirovici Pina aici toate bune si frumoase. Numai ca dupa momentul acordarii licentei prima persoana care a iesit la rampa vorbind in numele Fox Romania a fost ziaristul Eugen Ovidiu Chirovici. Intr-un interviu acordat pe 17 august ziarului "National", Chirovici a prezentat in detaliu grila viitorului post de televiziune: "Va fi o televiziune generala. Buletinul de stiri va avea o forma originala... Vor fi cinci programe de stiri zilnice... in decembrie vor fi si filme documentare etc". Modul in care Eugen Ovidiu Chirovici a afirmat ca este reprezentant al Fox Romania si autoritatea cu care prezenta reteta acestui post au fost cit se poate de categorice. Nimeni nu ar fi banuit ca lucrurile stau altfel. Si cu toate acestea, intr-o convorbire telefonica avuta in urma cu patru zile, vicepresedintele "News Corporation", Ewan Mirylees - cea mai importanta persoana din structura companiei magnatului Murdoch abilitata sa dea informatii despre proiectul din Romania - ne-a declarat transant: "Desi am obtinut o licenta, nu am facut vreun demers pentru a pune in functiune un post de televiziune. Fox Romania nu exista!". Surpriza totala a venit insa de indata ce l-am intrebat daca il cunoaste pe Eugen Ovidiu Chirovici. Raspunsul reprezentantului "News Corporation" a fost sec: "Nu!". Ulterior, dupa ce domnul Miryless ne-a spus ca nimeni nu face angajari in Romania pentru "News Corporation", am incercat sa aflam ce alta firma a fost intr-atit de convingatoare incit sa disloce numerosi ziaristi in numele unui proiect care prezinta mari semne de intrebare. Nu a trebuit sa asteptam mult. Numele firmei care face angajarile l-am aflat de pe coltul unei note de transfer: SC "News Romania" SA. Care nu este una si aceeasi cu firma infiintata in Romania de News Corporation (SC News Televison Romania SRL). O firma ai carei actionari s"nt oameni si firme asociate cu fratii Paunescu! "News Romania" SA - parte din caracatita Paunescu "News Romania" SA este legata de firme ale fratilor Paunescu. Infiintata in 1994 cu un capital de 25 milioane lei, "News Romania" SA are sediul in Str. Ministerului, nr. 2-4, adresa la care se pot gasi multe dintre firmele clanului, inclusiv "Curierul National". De asemenea, asociatii persoane fizice si juridice ai acestei firme sint puternic angrenati in afacerile fratilor Paunescu. Astfel, ca asociati persoane fizice ii regasim pe Dumitru Ghenea (4,8%), Nicolae Matei (4%) si Bella Simona Cseh (4%). Atit Dumitru Ghenea, cit si Nicolae Matei sint actionari la "General Consulting and Procurement" SA, falimentara firma a lui Gheorghe Constantin Paunescu aflata azi in faza de "executare" pe lista Agentiei de Valorificare a Activelor Bancare (AVAB) pentru credite neperformante de peste 140 milioane dolari. Cei doi mai apar ca actionari insa si in alte firme din reteaua Paunescu. Dumitru Ghenea este actionar la "IRI AF" SA, "Antreprenor RK Ltd" SRL, "Danubius CIPS" SA, "P&T Production"SA si "SPET" SA. Nicolae Matei, la rindul lui, este actionar la firmele "IRI International" SA, "Danubius CIPS" SA si "SPET" SA. Pe de alta parte, persoanele juridice care au participat la infiintarea firmei "News Romania" SA sint din aceiasi retea Paunescu: "Integrival SA" (58,8%, inregistrata in Elvetia) si "Antreprenor RK Ltd" SRL (28,4%) cu sediul in Str. Ministerului 2-4. Fiecare dintre cele doua firme are, la rindul ei, participari in alte firme din retea. "Integrival" SA este asociata in alte sase firme: "Curierul National" SA, "Curierul National Redactia" SA, "TBN International" SA, "Danubius CIPS" SA, "Ghepardul Int. Co" SA si "Petrogec" SA. La fel, "Antreprenor RK Ltd" apare ca actionar in patru alte societati: "Transvam 96" SA, "RDG - Romanian Distribution Group" SA, "PIM - Publicitate, Informare, Marketing" SA si "VIA - Voiaj, Itinerarii, Agrement" SA. Toate aceste firme au participat, intr-un fel sau altul, la crearea imperiului fratilor Paunescu. Angajari la o firma de comert cu minerale si combustibili Avem asadar, in Romania, doua firme cu nume asemanatoare dar cu preocupari diferite. Daca firma care apartine "News Corporation" s-a rezumat doar la obtinerea licentei pentru un post tv cu numele "Fox Romania", firma News Romania care angajeaza oameni, chipurile, pentru un post tv cu acelasi nume, are de fapt, - ca obiect de activitate declarat - "intermedieri in comertul cu combustibili, minerale si produse chimice pentru industrie". O posibila legatura dintre cele doua firme poate fi totusi facuta, pe ocolite, prin Dragos Marinescu. Acesta este, pe de o parte, administratorul firmei care a cumparat licenta pentru postul tv in numele "News Corporation" si, pe de alta parte, asociat cu Paunestii in firma "Petrogec". Astfel, conform datelor de la Registrul Comertului, asociatii firmei "Petrogec" SA sint: Dragos Marinescu, George Marius Paunescu, Razvan Ioan Paunescu si firmele "Integrival" SA (asociata si la "News Romania" SA !) si General Consulting and Procurement. Ideea lansarii unui post de televiziune al fratilor Paunescu a mai fost vehiculata si in campania electorala din 1996. Atunci, dupa cum se stie, o echipa de consilieri americani, angajata de PDSR pentru campania electorala, a fost platita si de fratii Paunescu pentru o asa-zisa consultanta in vederea elaborarii unui studiu pentru achizitionarea de echipament tehnic ce urma sa doteze un post de televiziune TL3, post care n-a aparut niciodata. Iata ca, dupa patru ani, tot in preajma campaniei electorale, se vorbeste despre un nou post de televiziune in care sint implicati aceiasi frati Paunescu. DAN TURTURICA LAURA LICA D AN BADEA P.S. In urma cu exact sapte ani, in birourile prestigioasei agentii de presa Associated Press se faceau angajari pentru un ziar care avea sa se numeasca "Ultimul cuvint". Intre Associated Press si patronul acelui ziar, Cristian Burci, nu exista nici o legatura. Dovada? Sase luni mai tirziu, ziarul lui Cristian Burci dadea faliment in imprejurari mai mult decit ciudate. Corespondentii pe frontul din Bosnia-Hertegovina ai "Ultimului cuvint" au continuat sa-si scrie corespondentele inca trei saptamini dupa ce ziarul si-a inchis portile. Au aflat ca ziarul care ii trimisese pe front a dat faliment de-abia in seara in care s-au intors in tara. Universitatea de Medicina Iasi s-a mai pricopsit cu un scandal Teapa cu burse pentru studentii straini Ofiterii Serviciului de Combatere a Coruptiei si Contrabandei din cadrul IPJ Iasi au definitivat ieri un dosar de inselaciune. Anda Angelica Varga (26 de ani) din Iasi, in perioada februarie-august 2000, a reusit sa induca in eroare mai multi cetateni straini, obtinind de la acestia sume in valuta. Tinara le promitea studentilor, toti inmatriculati la Universitatea de Medicina si Farmacie Iasi, ca le poate face rost de burse eliberate de Ministerul Educatiei Nationale. Acestia i-au dat Andei sume care totalizeaza 8.400 de dolari si s-au trezit la inceputul anului universitar ca trebuie sa plateasca si scolarizarea. Rectorul UMF Iasi, Carol Stanciu, aflat la un congres in Bucuresti, ne-a declarat: "Nici n-am auzit vreodata de numele acestei persoane. Am fost anuntat de colegii mei de cele intimplate si am verificat schema universitatii: Anda Angelica Varga nu este si nu a fost vreodata angajata la noi. Cind ma intorc la Iasi am sa verific personal fiecare bursa acordata de MEN studentilor straini". Anda Angelica Varga a fost retinuta de politisti pe baza de ordonanta si urmeaza a fi prezentata procurorilor Parchetului de pe linga Tribunalul Iasi. Precizam ca taxa anuala de scolarizare pentru un student strain la UMF Iasi se ridica la 36.000 de dolari SUA, iar o bursa MEN ar fi scutit plata acestei sume timp de sase ani. Acordarea burselor se face pe baza unor criterii foarte drastice, pe primul loc fiind situatia scolara. CATALIN DUMITRESCU La recursul procesului sau, Benone Ghinea a aratat: Afacerea "Puma" - pusa la cale in timpul unei vizite a lui Iliescu in Africa de Sud Magistratii Curtii Supreme de Justitie au judecat ieri recursul prin care Benone Ghinea, fostul atasat economic la Ambasada Romaniei de la Pretoria, a fost condamnat de Curtea de Apel Bucuresti la patru ani si jumatate de inchisoare. Aceasta condamnare a fost pronuntata in legatura cu implicarea sa in "scandalul Puma", in care el a fost acuzat de primirea unei mite de 840.000 USD. "Spaga" ar fi ajuns la SIE Din cauza ca in acest proces au aparut numeroase date legate de activitatea serviciilor "speciale", cele mai multe dintre sedintele de judecata din instantele inferioare s-au desfasurat in regim secret. Doar la termenul de ieri, desfasurat in sedinta publica, s-a aflat ca cercetarea initiala s-a bazat pe o ancheta extrajudiciara, instrumentala la Pretoria asupra unor persoane care nu au fost implicate in aceasta cauza. De asemenea, a mai existat si o comisiei rogatorie, in care doi procurori romani s-au deplasat in Africa de Sud unde insa au anchetat cazul in lipsa inculpatului sau a unui avocat al acestuia. Benone Ghinea a mai afirmat ca, pe tot parcursul incheierii contractului, el nu a avut decit rolul de translator. Conform depozitiei sale, intelegerile prealabile in vederea incheierii acestui contract incheiat in aprilie 1994, au fost discutate in luna octombrie 1993, in timpul unei vizite a lui Ion Iliescu in R.S. Africana. Atunci, din delegatia oficiala a facut parte si o comisie compusa din saptesprezece reprezentanti si specialisti ai Armatei. Referitor la destinatarul real al dolarilor oferiti drept comision, Ghinea a afirmat ieri ca acesti bani au fost virati in mai multe conturi ale Serviciului de Informatii Externe si in final au ajuns la un anume "Faur", ofiter angajat al acestui serviciu special. Acest fapt este confirmat si de gen. Corneliu Grigoras, atit la audierea sa in fata Comisiei Parlamentare de Control, cit si din declaratiile facute de acesta in fata presei. Referitor la acest ofiter SIE, pe numele sau adevarat col. Virgil Faur, gen. Grigoras declara la sfirsitul lunii iulie 1998, ca acesta ar detine toate firele "afacerii Puma" si ca, daca ar fi fost chemat in fata instantei ar fi trebuit pina la urma sa fie trimis in Justitie. 400.000 de dolari pentru un elicopter defect In rechizitoriul acestei cauze deosebit de complexe se arata ca, in februarie 1994, sud-africanii Andrew Cooks si Louis de Viliers i-ar fi comunicat lui Benone Ghinea ca firma Armscor pune in vinzare 17 elicoptere "Puma" uzate, disponibilizate de catre Fortele Aeriene ale R.S. Africane. Firma Armscor fusese mandatata de Cartierul General al Fortelor Aeriene sud-africane sa negocieze un pret cuprins intre 141.242 si 282.500 dolari pentru un elicopter. In final, contractul s-a incheiat la valoarea de 400.000 dolari pentru fiecare aparat. Din totalul de 8,4 milioane dolari pe care IAR-Ghimbav i-a platit pentru cele 17 elicoptere, care ar fi urmat sa fie revindute dupa repararea lor, 3,565 milioane dolari ar fi fost impartite intre de Viliers, Cooks si Benone Ghinea. In urma declansarii acestui scandal, Ghinea a fost retinut la data de 27 octombrie 1995 si a stat in arest preventiv pina la 26 ocombrie 1998. Prima instanta l-a condamnat la 3 ani de inchisoare, exact perioada petrecuta in arest preventiv. Ulterior, Curtea de Apel Bucuresti i-a majorat aceasta pedeapsa cu inca un an si jumatate. Instanta Suprema se va pronunta asupra acestui recurs la data de 28 noiembrie. VASILE SURCEL Arsenalul din cotet Procurorul Vasile Lazar, in virsta de 69 de ani, din localitatea buzoiana Buda s-a hotarit, in cursul zilei de miercuri, sa-si renoveze cotetul de pasari. Ajutat si de fiul sau, Ion (40 de ani), din Buzau, batrinul a inceput lucrarea in jurul orei 16.30. A apucat un baros si a inceput sa loveasca cu putere unul dintre peretii adapostului de gaini si cocosi. La scurt timp, printre ruine a vazut o arma, tip ZB de calibru 7.62. In peretele cotetului a gasit un adevarat arsenal: 13 arme tip ZB, calibru 7.62, doua arme de vinatoare, trei arme ZB cu teava scurta, calibru 7.62, un pistol cu butoias si trei lazi cu cartuse. Politistii si specialistii in arme si munitii sositi la fata locului au ramas uimiti de "zestrea" din cotet, cu care se putea dota o adevarata companie. Armele care prezentau uzuri sau erau erodate au fost ridicate in vederea expertizarii. Proprietarul cotetului, pensionarul Lazar, nu stia nimic despre existenta armamanetului sub cuibarul gainilor. MARIUS FAIFER Candidatii au calcat pe B.E.C. Asa cum am relatat si in ziarul de ieri, reporterii nostri au descoperit nereguli grave la intocmirea listelor de semnaturi in cazul a cinci candidati pentru functia suprema in stat: Lucian Orasel (independent), Gheorghe Eduard Manole (independent), Gratiela Barla (independent), Paul de Romania (Partidul Reconcilierii Nationale) si Ion Sasu (PSM). Persoane decedate trecute pe listele de semnaturi, sustinatori fara adrese, adrese care nu exista in realitate, aceleasi semnaturi pentru doi candidati, semnaturi strinse inainte de cunoasterea oficiala a datei alegerilor. Ilegalitatile descoperite ne-au determinat sa contestam cele cinci candidaturi care au facut obiectul investigatiilor noastre. Ieri am incercat sa aflam ce spun candidatii implicati in acest scandal, care este reactia Biroului Electoral Central, cine sint pina la urma vinovatii si ce se mai poate face. Am avut astfel surpriza sa constatam ca ilegalitatile publicate in presa nu i-au miscat prea tare pe cei din staff-urile de campanie ale impricinatilor. Oamenii spun linistiti ca "asta e". Biroul Electoral Central e complet depasit de situatie. Potrivit legii, acest organism nu are datoria decit sa verifice modul de intocmire a dosarelor de candidaturi. Nu si autenticitatea listelor de semnaturi. In cazul unor nereguli, procedura este extrem de greoaie si, practic, un candidat nu poate fi scos din cursa nici daca toate semnaturile de sustinere pe care le depune sint false! Astfel ca, desi numarul de semnaturi necesare a crescut de la 100.000 la 300.000, inflatia de prezidentiabili nu a putut fi oprita. Asa stind lucrurile, inseamna ca firele duc direct spre cei care au strins semnaturile; persoane angajate care au semnat pe proprie raspundere listele de sustinatori necesare la dosarul candidatilor. Legea spune ca acestia raspund penal de ilegalitatile aparute in liste. Am incercat sa-i contactam pentru a afla cum s-au strecurat neregulile dar majoritatea evita acum sa vorbeasca. Se pare ca pina la urma doar justitia este cea care se poate pronunta asupra ilegalitatilor depistate la dosarele candidatilor. Dar asta nu inainte de alegeri. Intre timp, toata lumea candideaza. Chiar daca legea este calcata in picioare. (L.C.) B.E.C., neputincios in fata listelor false de semnaturi Stringatorii de semnaturi, racolati prin "mica publicitate" "Vreti sa cistigati 3.000.000 de lei intr-o saptamina? Sunati la ...." Acesta este anuntul de mica publicitate prin care Lucian Orasel si-a racolat stafful ce urma sa colecteze cele 300.000 de semnaturi necesare candidaturii la Presedintia Romaniei. Citeva zeci de tineri, someri si pensionari au raspuns imediat sansei. Bogdan Grigore, student la Politehnica, ar fi vrut sa-l ajute pe Stolojan, dar oferta de 2.000 de lei pentru o semnatura de sustinere a lui Orasel, era mult mai tentanta decit voluntariatul la Stolojan. Pina la urma a renuntat si la bani si la tot si a gasit un alt job. Constantin Poroineanu, tata a cinci copii, a strins vreo cicnic sute de semnaturi si a primit doar vreo 300.000 de lei. Intermediarul afacerii electorale a disparut si omul nu mai poate decit sa-l caute chiar pe candidat la televiziunile unde isi sustine discursurile.Nu are de gind sa renunte pentru nimic in lume la restul banilor. Cam acesta profilul adunatorilor de semnaturi, fiindca operatiunea nu este nimic altceva decit una dintre multele micute afaceri electorale, de genul lipitului afiselor. Un patimas sustinator al Printului Paul ar putea fi considerat Costel Romulus Sames, din comuna Dobroiesti, care este unul dintre recordmenii alegerilor din 2000. Probabil fascinatia pentru candidat l-a ajutat sa colecteze 7.296 de semnaturi, pe teritoriul unei jumatati de tara: Iasi, Vaslui, Ilfov, Bucuresti, Teleorman si Neamt. Raspunzatori in fata legii pentru falsurile din listele candidatilor la presedintie nu sint decit colectorii (platiti sau nu). Conform procedurii, ei completeaza o "Declaratie pe propria raspundere", tip sau nu, prin care certifica in fata BEC-ului autenticitatea semnaturilor si datelor de identificare. De exemplu: "Subsemnatul Alexandru Paun, domiciliat in Bucuresti, Calea Calarasilor nr.137, BI Seria GX - 15040, declara pe propria raspundere ca semnaturile sint bune". Printre listele prezentate ieri de "Evenimentul zilei", figurau si cele predate de Raluca Paun, liste cu cel putin un fals la fiecare foaie. Contactata telefonic, Raluca Paun a pretins ca este o greseala. Pe seara, am reusit sa discutam cu sotul, angajat in Jandarmeria Romana. "Este un impostor si puteti sa-i transmiteti ca daca pun mina pe el, il trag eu la raspundere si-l duc in fata legii. Sotia mea, insarcinata in luna a opta a strins semnaturi, corect, fara nici un fals si n-a primit nici un leu din 300.000 de lei cit ii reveneau. Daca sint falsuri, acest impostor le-a facut, nu sotia mea". Falsurile in liste se pedepsesc cu inchisoare de la 3 la 5 ani Ce se intimpla la descoperirea unor nereguli in liste? Dupa cum ne-a declarat, cu legea-n fata, Mihai Vasile, coordonatorul secretariatului BEC, "Biroul nu are datoria de a verifica autenticitatea semnaturilor, ci doar existenta dosarului cu 300.000 de sustinatori. Daca ies la numar, este in regula. In rest, intervin organele abilitate - Politia, Parchetul". Asadar, daca Parchetul se autosesizeaza sau primeste vreo contestatie, in legatura cu ilegalitatile din listele de sustinatori, cerceteaza si trimite in instanta cazuri probate. La tribunal se judeca in regim obisnuit, ceea ce inseamna ca rezultatul si verdictul de fals si vinovatie vine mult dupa alegeri. Pedeapsa pentru persoanele care au adunat semnaturi false este de 3-5 ani inchisoare, corespunzator acuzatiei de fals si uz de fals. Singurul lucru pe care il va face BEC, in cazul terminarii procesului si decretarii ca false a unie liste, este sa scada din totalul semnaturilor pe cele gasite ilegale. Daca sint totusi 300.000 de semnaturi, candidatul ramine linistit in cursa, indiferent de proportiile si procentul falsurilor in liste. MARIANA BECHIR In ciuda evidentelor, candidatii prinsi "in ofsaid" se declara nevinovati Ilie Verdet (PSM): "Nu exclud sa se fi strecurat vreo greseala, dar exclud reaua-credinta" Presedintele de onoare al PSM, Ilie Verdet, era ieri suparat. "Sa stiti ca am vorbit la BEC. BEC nu stie nimic. Nu neg ca intre milioanele astea de semnaturi depuse sa nu fie si vreo eroare. Am citit ca unii si-au trecut pe liste si morti. Noi nu am recurs la asa ceva. Nu exclud, la noi, la PSM, sa se fi strecurat vreo gresala, dar neg cu tarie, exclud reaua-credinta. Noi sintem un partid serios. Avem o doctrina, avem 150.000 de membri cu carnet. Ce dracu', daca fiecare venea cu sotia, cu un copil, ceva si semna pe tabel aveam numarul legal de semnaturi. Nu sintem o adunatura. Si mai e ceva. Sa fim noi pusi alaturi de aventurierii astia - Paul, Oraselu, Barla... Pai unii au platit semnaturi, noi n-avem bani, sintem saraci. Da de ce numai noi? Pe cit puneti pariu ca nici ale lui Iliescu nu-s toate bune?", a declarat ieri Ilie Verdet. Cit despre "oficialii" partidului catre care am fost indrumati pentru explicatii concrete, acestia au dovedit ca nu isi cunosc nici macar interesele. Ion Negrea, persoana despre care am aflat ca a fost "coordonatorul unui colectiv" care s-a ocupat cu centralizarea listelor de semnaturi pentru sustinerea candidaturii lui Ion Sasu, a refuzat orice precizari. "Nu am obligatia sa va raspund", a fost laitmotivul monologului pe care acesta l-a interpretat la telefon.(D.V.) Printul Pol are rezerva de semnaturi la sediu Alex Miclaus - vicepresedintele Partidului Reconcilierii Nationale, formatiune politica din partea caruia candideaza Printul Paul de Romania, ne-a declarat ca stringerea de semnaturi s-a facut "prin membrii de partid din Bucuresti si filialele locale din tara, de la membrii simpatizanti si colaboratori", precum si de la "diverse persoane care au venit la sediul nostru pentru a ne oferi semnaturi de sustinere". El a precizat ca, "pentru timpul pe care l-au pus la dispozitia noastra", aceste persoane au fost platite. "Am verificat, dar banuiesc ca s-a verificat prin sondaj, pentru ca, din punct de vedere tehnic e greu sa verifici 300.000 de semnaturi bucata cu bucata", a spus Alex Miclaus. El a mai adaugat ca, din punctul sau de vedere, "se astepta la astfel de inadvertente, motiv pentru care s-au strins mai multe semnaturi pentru ca, in cazul in care se gasesc astfel de inadvertente si necorelari, sa poata fi inlocuite". Miclaus a mai precizat ca pentru Printul Paul de Romania s-au adunat 356.000 de semnaturi si mai exista "o rezerva la sediu". Semnaturile lui Oraselu au fost strinse de elevi si de someri Octavian Dragomirescu, cel care s-a ocupat de centralizarea listelor de sustinere ale candidatului independent Lucian Oraselu, ne-a declarat ca de stringerea semnaturilor s-au ocupat "elevi care aveau nevoie de un ban pentru vacanta, someri cu 2-3 copii acasa". Potrivit lui Dragomirescu, au fost "peste 100.000 de persoane" care s-au ocupat de stringerea de semnaturi, insa el nu a exclus posibilitatea ca "un om sa lucreze pentru 2-3 candidati sau chiar mai multi". El a precizat ca numarul total de semnaturi strinse pentru Oraselu este de 700.000, "dintre care unele nu aveau semnatura sau datele de identitate". Aceste semnaturi au fost taiate "cu o carioca neagra", inainte de a fi depuse la BEC. Octavian Dragomirescu a mai adaugat ca au fost selectate 420.000 de semnaturi, "tocmai sa nu existe probleme". Oamenii Gratielei Barla sustin ca au verificat toate semnaturile Dan Mircea, seful de cabinet al candidatului independent Gratiela Barla, afirma ca staff-ul de campanie al acesteia "este profund convins" ca semnaturile sint "perfect valabile". "Am facut o verificare foarte, foarte strinsa, luind fiecare fila in parte si am vazut ca numele nu se urmeaza unul pe altul, iar adresele nu se urmeaza una pe alta in ordine alfabetica, iar semnaturile nu prea seamana". Potrivit lui Dan Mircea, pentru Gratiela Barla s-au strins "aproape 500.000 de semnaturi", dintre care "peste 100.000 au fost aruncate pentru ca nu corespundeau din punct de vedere al realitatii". La BEC au fost depuse 335.000 de semnaturi. Dan Mircea sustine ca cei care au strins semnaturile au fost selectati din rindurile celor "84.000 de oameni, care i-au scris doamnei Barla ca realizator al emisiunii «In justitie»", precum si din rindurile celor care, "benevol, au venit in jurul nostru". Eduard Manole se ascunde sub fustele mamichii Dupa mai multe incercari, am reusit sa luam legatura cu Clara Rotescu, sefa Biroului de presa al candidatului indepenedent Manole Gheorghe Eduard. Ea ne-a spus ca "domnul Manole nu face nici o declaratie, avind in vedere faptul ca nu are nici o problema la BEC", dupa care a adaugat: "Am fost azi la BEC si au si ris acolo, au spus ca sint articole de presa comandate". Dupa aceasta declaratie, telefonul s-a intrerupt brusc. La 10 minute, domnisoara Rotescu a revenit si a adaugat ca "poate vorbeste cu mama domnului Eduard" pentru a da o declaratie "peste 5 minute". Mama domnului Eduard nu a mai sunat. MADALINA SISU Ofiterii activi, sanctionati pentru aderarea la ANMR Ministrii Dudu Ionescu si Sorin Frunzaverde paseaza vina aprobarilor pentru infiintarea ANMR Cu toate acestea, chiar ei au semnat documente care contin acordul lor de principiu Ministerul Apararii Nationale si Ministerul de Interne au organizat ieri conferinte de presa, in care s-a dezbatut problema infiintarii Asociatiei Nationale a Militarilor din Romania (ANMR) si modalitatea prin care cele doua institutii si-au dat acordul pentru infiintarea acesteia. MApN si MI au hotarit sa ii sanctioneze pe ofiterii activi care au aderat la ANMR. Col. magistrat Gheorghe Merla, din cadrul MApN, a declarat ca regulamentele militare existente in acest moment nu prevad posibilitatea ca militarii activi sa se inscrie in alte asociatii decit cele cu caracter profesional. Cu toate acestea, ambele ministere si-au dat acordul pentru infiintarea asociatiei. Ministrul de interne a precizat ca statutul ANMR a suferit modificari intre timp si ca, in actuala forma, nu ar fi aprobat infiintarea asociatiei. Contrar celor spuse de Dudu Ionescu, statutul ANMR, aflat in dosarul depus la Judecatoria Sectorului 1, a ramas neschimbat inainte si dupa aprobarile MApN, MI si SPP. Conducerile MI si MApN au hotarit ieri emiterea unor ordine interne, care sa interzica participarea cadrelor militare active la asociatii de tipul ANMR, care nu au nici pe departe profil educativ, cultural sau tehnico-stiintific, dupa cum permite Statutul cadrelor militare. Frunzaverde da vina pe Plingu Ministrul apararii, Sorin Frunzaverde, a declarat ieri ca nu avea cunostinta despre avizul solicitat de Asociatia Nationala a Militarilor din Romania (ANMR) si a dat vina pe secretarul de stat pentru politica de aparare, Ioan Mircea Plingu. "Avizul MApN pentru infiintarea ANMR a fost semnat de secretarul de stat Ion Mircea Plingu, care a dovedit prin aceasta ca nu cunoaste legea si a contribuit, impreuna cu fostul sef al Statului Major General, Mircea Chelaru, la o premiera mondiala, aprobind crearea unei structuri paralele cu armata romana", a precizat ieri, intr-o conferinta de presa sustinuta la partid, Sorin Frunzaverde. "Nu cred, totusi, ca Plingu poate fi banuit de rea-credinta, el dovedind insa ca nu cunoaste o fateta legislativa. Daca mi-ar fi inaintat avizul cu infiintarea ANMR, eu nu l-as fi aprobat", a spus Frunzaverde. Ministrul apararii a "uitat" insa ca a semnat o cerere adresata Judecatoriei Sectorului 1, prin care solicita un termen mai scurt pentru legalizarea ANMR. Acest fapt dovedeste ca secretarul de stat l-a consultat pe ministrul apararii, cum era firesc, in luarea unei decizii care privea ministerul. Sorin Frunzaverde a anuntat ca MApN analizeaza si cerceteaza implicarea cadrelor active in constituirea acestei asociatii. "Ne rezervam dreptul de a lua orice masuri pe care le consideram necesare", a anuntat ministrul Frunzaverde, fara a face referire la propia implicare in aprobarea infiintarii controveesatei ANMR. Generalul Pastinica i-a sugerat ministrului apararii "sa dezavueze public initierea ANMR" Inspectorul general al armatei, gen. de corp de armata Nicolae Pastinica, a declarat ca a analizat statutul ANMR, in posesia caruia a intrat pe 30 octombrie, si a propus ministrului apararii sa "dezavueze public initierea asociatiei". Una dintre concluziile prezentate de generalul Pastinica a fost aceea ca includerea sefului Statului Major General in consiliul director al Asociatiei, ca membru fondator, ar fi creat premisele implicarii directe in conducerea unei organizatii nonguvernamentale, situatie care nu este in conformitate cu functia de conducere din armata. Oficialii MApN sint de parere ca participarea cadrelor active la actiunile ANMR ar putea conduce la influentarea activitatilor unor institutii ale statului. Gen. de armata Mihail Popescu, seful Statului Major General (SMG). Mihail Popescu a precizat ca a recunoscut ca nu a studiat pina in acest moment statutul ANMR. Cu privire la inscrierea in ANMR a col. Gheorghe Iliescu, de la Directia de Informatii a Armatei, explicatiile solicitate de ziaristi au ramas fara raspuns. Ministrul de interne il va sanctiona pe generalul Costica Voicu pentru ca "a participat la o emisiune televizata" In ceea ce priveste atitudinea adoptata de Ministerul de Interne, Constantin Dudu Ionescu a declarat ieri ca va interzice cadrelor active din MI inscrierea in ANMR. Mai mult chiar, ministrul de interne va dispune sanctionarea sefului Academiei de Politie, generalul Costica Voicu, nu pentru ca a aderat la ANMR, ci "pentru ca a participat fara acordul superiorilor sai la o emisiune televizata". Un alt lucru pe care Constantin Dudu Ionescu i-l reproseaza sefului Academiei de Politie este acela ca generalul a comparat Asociatia Internationala a Politistilor - filiala Romania cu recent-infiintata ANMR. Ministrul de interne va dispune si sanctionarea celorlalte cadre active care s-au inscris in ANMR, neprecizind insa, ca si ministrul apararii, masurile care vor fi luate. ALINA GRIGORE PETRISOR CANA Agentia americana de informatii STRATFOR considera ca Demisia generalului Chelaru este un fapt pozitiv pentru Romania "Un general de rang inalt din armata romana si-a dat demisia pe 31 octombrie din cea mai inalta structura militara a tarii, Consiliul Suprem de Aparare a Tarii. Absenta sa din acest organism nu va zadarnici eforturile Romaniei de a intra in NATO si de a-si intari relatiile cu tarile occidentale. Mai degraba, demisia generalului, o demisie fortata, seamana cu o incercare din partea Bucurestiului de a-si cere scuze fata de Alianta Nord-Atlantica si indica initierea unei campanii agresive in interiorul MApN pentru intrarea in NATO", se arata intr-un comentariu al agentiei americane de informatii STRATFOR. ISABELLA ALEXANDRESCU Amnezii caracalene In emisiunea sa de miercuri seara, cind l-a avut ca invitat pe ministrul apararii nationale Sorin Frunzaverde, domnul Marius Tuca Show s-a lansat, repetat si cu vehementa, in expunerea unor afirmatii hazardate. Declaratiile incediare ale fostului sef al Statului Major General al Armatei, generalul de corp de armata Mircea Chelaru, in legatura cu potentialul pericol al enclavizarii zonei de sud a Romaniei, sustine dumnealui, au fost publicate in editia de marti, 31 octombrie 2000, a cotidianului "Evenimentul zilei", spre a ridica o minge la fileu presedintelui Constantinescu. Care, altminteri, n-ar fi avut un motiv plauzibil sa-l demita pe Chelaru. Carentele de documentare ale caracaleanului se cer, din aceasta pricina, amendate. Chiar vineri, pe fluxul de la ora 18.00, Agentia Mediafax a publicat o stire care purta titlul: "Reforma Armatei Romane presupune crearea unor forte de interventie si descurajare a oricaror actiuni si amenintari la adresa statului de drept". In aceeasi seara, cind generalul a facut declaratiile respective intr-o conferinta de presa organizata la Baza 90, TVR 1 le-a prezentat pe larg in buletinul de stiri de la ora 20.00. A doua zi, simbata, 28 octombrie, "Evenimentul zilei" le-a gazduit, de asemenea, sub titlul "Apararea nationala - amenintata de grupari mafiote". Tot atunci, agentiile de monitorizare a stirilor din presa electronica, "Expresiv" si "Monitoring Media", la care sint abonate principalele mass-media din Romania, inclusiv cotidianul pe care cu onor il conduce Tuca, au reluat pe larg respectiva conferinta de presa. Luni, 30 octombrie, "Curierul National" titra: «Generalul de corp de armata Mircea Chelaru, seful Statului Major General, a lansat un semnal acelora care promoveaza idei antistatale/ "Armata Romana este preocupata de crearea unor forte de interventie si descurajarea oricaror actiuni si amenintari atipice». Si abia marti, 31 octombrie, "Evenimentul zilei" si-a deschis prima pagina cu titlul: "Republica Oltenia", publicind un articol in care prelua afirmatiile de vineri seara ale gen. Chelaru, insotite de reactiile firesti ale SRI, CSAT si MI. Asa incit, fie ca mapa de presa a lui Tuca a fost intocmita prost, fie ca moderatorul a dat dovada de tendentiozitate. In primul caz, sa le concedieze pe fetele alea. In al doilea - sa se dea singur afara. (P.P.) 