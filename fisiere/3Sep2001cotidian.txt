 Marin Preda - "Scrisori catre Aurora", editia a doua Astazi, la ora 17.00, la Muzeul Literaturii Romane, are loc lansarea celei de-a doua editii a cartii "Marin Preda - Scrisori catre Aurora", aparuta la Editura Albatros. Prima editie a acestei carti a aparut in urma cu trei ani la aceasta editura si a cuprins, pe linga scrisori, un interviu al criticului Eugen Simion cu Aurora Cornu, prima din cele trei sotii ale cunoscutului scriitor roman Marin Preda. La lansarea celei de-a doua editii vor vorbi Ileana Malancioiu, Cornel Nistorescu, Octavian Paler. Fosta sotie a lui Marin Preda, Aurora Cornu, va evoca anii in care a fost alaturi de el. Cartea a devenit cunoscuta publicului roman mai ales dupa ce postul TV Antena 1 a realizat un film documentar bazat pe scrisorile de dragoste ale romancierului catre Aurora Cornu, film care a facut ca tirajul primei editii sa se epuizeze foarte repede. IOAN BUDUCA Un patron italian blocheaza filmarile lui Nicolae Margineanu Productia la filmul "Binecuvintata fii, inchisoare" al lui Nicolae Margineanu, nu a debutat cu dreptul. Filmul, al carui subiect se centreaza pe inchisorile pentru femei condamnate politic in anii 48 - 53, avea nevoie de un teren cu baraci dezafectate unde sa fie filmate citeva scene de colonie penitenciara. Dupa cautari asidue, Nicolae Margineanu gasise terenul ideal, undeva la Chitila, pe linga soseaua de centura. Acolo, pe un teren ierbos, tronau citeva depozite de lemn lasate in paragina, apartinind societatii COMET SA. Margineanu a luat legatura cu patronul italian Luca Bartalesi, care s-a aratat dispus sa inchirieze amplasamentul, pentru patru zile, contra sumei de 25 de milioane de lei. Ieri, italianul a trimis un fax in care informa echipa de productie a filmului "Binecuvintata fii, inchisoare" ca refuza oferta, motivind ca se afla in negocieri cu un potential cumparator. El a refuzat sa ofere numele viitorului patron, lasind echipa fara locatie cu trei saptamini inainte de debutul filmarilor. Margineanu cauta disperat o alternativa, insa atit italianul cu teren la Chitila cit si alti patroni ai acestor depozite dezafectate si lasate in paragina refuza filmarea, speriati ca vor atrage atentia asupra afacerilor lor. Pelicula "Binecuvintata fii, inchisoare" le are pe afis pe Maria Ploae, in rolul titular, de supravietuitoare a inchisorilor comuniste, si pe Dorina Lazar, in postura de gardian. Filmul este inspirat din romanul autobiografic al romancei emigrate la Paris Nicole Valery Grossu, al carei sot a sprijinit filmul cu 100.000 de dolari. Margineanu se afla inca in cautarea rolurilor secundare si a figuratiei: 400 de femei. Costumele acestei productii vor fi inchiriate de la inchisoarea de femei de la Tirgsor (Prahova). Filmul are un buget de 14 miliarde de lei, fiind creditat de CNC cu 6 miliarde. ( C.P. ) Dinescu a lansat la Cetatea Istoria Romaniei, varianta porno Mircea Dinescu si-a lansat, vineri seara, fundatia care-i poarta numele. Evenimentul a avut loc la proprietatea poetului, aflata pe malul Dunarii, nu departe de Calafat. Acum citiva ani, dupa ce si-a vindut actiunile de la "Academia Catavencu", Mircea Dinescu a cumparat la o licitatie portul Cetatea, situat la 16 km de localitatea Maglavit, lasat in paragina din 1945. Numai in restaurarea fostului sediu portuar au fost investite sume enorme. Vineri seara, superba vila rezultata a fost declarata oficial sediul Fundatiei Mircea Dinescu. Poetul doreste sa creeze aici un intreg spatiu cultural. In jurul casei, terenul a suferit citeva modificari importante: au fost create doua insule artificiale, a aparut o mica poiana a cuptoarelor de ars ceramica, si statui stranii populeaza locul. Fundatia va organiza in acest port manifestari culturale dintre cele mai diverse: festivaluri de teatru, de poezie, de tarafuri, tabere de creatie etc. Exact pe malul Dunarii sint proiectate niste statui gigantice care sa atraga vapoarele cu turisti de pe Dunare. Prin acest proiect, Dinescu incearca promovarea unui alt tip de nationalism, un nationalism fara tenta ideologica. Cum spune el, "producatorul este cel mai umilit personaj din Romania", fie ca produce vin, griu, cartofi sau cultura. Poetul doreste sa refaca imaginea producatorului de orice fel. El insusi a investit sume enorme fie in renovarea fostului sediu al portului Cetatea, fie in vinul de la Potelu, fie in ferma aflata in apropiere. S-ar spune ca Dinescu nu suporta banul gramada - tot timpul achizitioneaza: "Nu am bani, am o multime de lucruri". Parc de distractii culturale De pe 1 august, citeva zeci de studenti si absolventi ai Universitatii de Arta Bucuresti locuiesc si lucreaza in casa lui Mircea Dinescu de la Cetatea. Piesele lucrate in tabara ramin in patrimoniul fundatiei si vor fi expuse in permanenta. Cel care a propus proiectul este Ernest Budes, lector la universitatea sus-amintita. El continua, de fapt, o idee care a inceput sa prinda contur acum citiva ani: recuperarea unor tehnici si a unor modele culturale arhaice. Apogeul este programat anul viitor, cind va fi demarata constructia unui sat arhaic in marime naturala: oameni, animale, case din lut, unelte etc. Fara indoiala, punctul de atractie numarul unu il constituie cuptoarele pentru ars piesele din ceramica. Lucrarile artistilor sint inchise in aceste cuptoare in care focul arde timp de cel putin 12 ore. Cineva trebuie sa le supravegheze permanent pentru a intretine o temperatura constanta de 900 de grade Celsius. Apoi cuptorul este darimat si se scot piesele arse. Artistii desfac cuptorul ca pe un ou de ciocolata cu surprize. Fiecare rezultat are o doza de imprevizibil care face din tot acest proces o arta in sine. Cum spunea si profesorul Budes, expunerea piesei fara peripetiile obtinerii ei este cam searbada. Se pare ca, in octombrie, tot cu ajutorul Fundatiei Mircea Dinescu, artistii vor construi citeva cuptoare in fata Teatrului National din Bucuresti. Deocamdata, singurul loc unde poate fi vazut acest fenomen este Portul Cultural Cetate. Dintre artistii ceramisti amintim doar citiva care, desi foarte tineri, au deja un CV consistent: Raluca Ungureanu, Sergiu Lalut, David-Leonid Olteanu, Monica-Susana Morariu, Maria Roxana Cioata, Catalin Mihai. La Cetatea incepe sa prinda contur un adevarat parc de distractii culturale. Linga poiana cuptoarelor au fost construite doua insule. Canale destul de adinci le separa de restul lumii. Deja, artista Raluca Ungureanu a amplasat pe una dintre ele cinci "zine razbunatoare", cu o inaltime de aproximativ doi metri, fiecare reprezentind diverse stadii, forme ale furiei feminine. Undeva, in dreapta casei lui Dinescu, se afla grajdul in care Noul Babilon (un grup de pictori alcatuit din Ioan Cocan si Cosmin Nasui) si-a organizat expozitia. Vase de Cucuteni in carne si oase Perversiunile gastrice care au marcat petrecerea de vineri seara au fost intrerupte de un mic happening pus la cale intre cuptoare. Doua artiste dezbracate si pictate din cap pina in picioare au pozat pentru profesorul Budes care, astfel, si-a adaugat in colectie alte vase de Cucuteni, in carne si oase. Ideea i-a venit cu un an in urma si deja a strins material pentru o expozitie care a fost gazduita de o constructie anexa din portul Cetatea. Din pacate, invitatii au fost tinuti la distanta de minunata intimplare artistica. Concluzia este ca nu am avut de-a face cu o simpla petrecere. Dinescu si-a prezentat in stilul sau, deja cunoscut la scara nationala, achizitiile culturale din ultimul timp. Cultura "mare" are, la Cetate, o fata extrem de umana, pentru ca se dezvolta intr-un spatiu al ei, are un puls propriu; subcultura este ridicata, pe buna dreptate, in rang, pentru ca, in fond, conteaza sa te simti bine si cind te plimbi printre vasele de ceramica sau pe Insula Zinelor si cind incerci sa descifrezi ce spune gura stirba a lautarului din Dirvari, autorul unuia dintre numerele de succes ale serii. Noul Babilon: "Incercam sa coborim marii eroi cu picioarele pe pamint" Noul Babilon este un grup alcatuit din Ioan Cocan si Cosmin Nasui, studenti in ultimul an la Universitatea de Arta Bucuresti. In grajdul fostului port de la Cetatea, un sat de pe malul Dunarii, Noul Babilon a organizat o expozitie, cu prilejul lansarii Fundatiei Mircea Dinescu. Artistii au ales scene celebre din istoria romanilor, infatisate ca niste orgii sexuale (Tepes, Brincoveanu sau Mircea cel Batrin se dedau unor perv-ersiuni sexuale greu de imaginat). Reporter: Ce inseamna Noul Babilon? Noul Babilon: Noul Babilon s-a nascut ca o reactie la Noul Ierusalim, la ideea de a introduce sacrul in arta sub forma neo-ortodoxismului, neobizantinismului, a mesianismului. Tematic, predomina in lucrarile noastre mituri si evenimente istorice autohtone. Insa perspectiva noastra este complet diferita. Persiflarea si ironia sint instrumentele de baza. Sintem impotriva imaginilor standard din manualele de istorie sau de literatura. R: Aproape fara exceptie, socul este asigurat de scenele sexuale in exces. De ce nu ati parodiat si in alte maniere? N.B.: Pornografia are o priza imensa la marele public. Pentru ca mesajul nostru sa fie inteles, trebuia sa respecte doua conditii: sa fie clar si direct. Tematica sexuala ajuta din plin la acest lucru. R: Cum v-ati ales temele? N.B.: Ne-am gindit la cartile de istorie pentru copii aparute inainte de 89. Erau impuse atunci, pentru a cita oara, imagini rigide, deformari ale adevarului istoric incarcate de ridicol. R: Care este raportul dintre sex si tema aleasa? N.B.: Incercam sa coborim marii eroi cu picioarele pe pamint. Strategia este simpla: in prim-plan, pozitiile cit mai explicite, iar in plan secund, personajul principal. Nu Stefan sau Mircea cel Batrin detin rolul important. La urma de tot, punem cerurile, care neaparat trebuie sa fie la asfintit, cu nori. R: De ce ati ales tocmai grajdul pentru expozitie? N.B.: Ironizam scena cu ieslea, arta nascuta prin puterea creatiei si toate locurile astea comune. Sper ca n-o sa se spuna acum ca sintem satanisti sau mai stim noi ce prostii. Toata polemica noastra este pur artistica. Nu avem nimic nici cu religia, nici cu politica. R: Vreti cu orice pret sa iesiti in fata, sa fiti cunoscuti de marele public? N.B.: Dorim sa fim cunoscuti mai ales ca un grup de arta multimedia. In proiectul nostru, scopul final era obtinerea filmuletului cu lansarea expozitiei. In rest, nu credem ca gestul nostru e teribilist, fortat. Este, mai curind, un act firesc de igiena a artistului, o separare necesara de toata inertia care domina istoria in imagini a Romaniei. R: Pe cine uriti? Pe cine dispretuiti? N.B.: Nu avem artisti pe care sa-i urim. Dispretuim curentul ortodoxist. Ce rost are sa spui "Te urasc, domnule X"? Pur si simplu, nu ne intereseaza numele lor, asa cum nu ne intereseaza nici numele nostru. R: Paunescu este pictat cu un corp de porc. Ce credeti ca o sa zica de toate astea? N.B.: Nu ne asteptam de la el sa inteleaga ca trebuie acceptata pluralitatea punctelor de vedere. Viziunea noastra nu e mai nociva decit viziunea lui, la urma urmei. Bineinteles, o sa reactioneze negativ. Si ne convine de minune. Negativ cu negativ iese pozitiv. Cit despre corpul de porc, noua ni s-a parut o chestiune de fidelitate a redarii. R: Undeva, la loc de cinste, se afla portretul deloc sexualizat al lui Mircea Dinescu. Ce cauta el in toata seria de orgii istorice? N.B.: L-am introdus pe Dinescu pentru ca e o figura importanta in istoria reala. E omul care a aparut in decembrie 89 la televizor in postura de revolutionar. Viziunea noastra este foarte legata de personalitatea lui exploziva. Expozitia i-a fost dedicata. Titlul complet este "New Babylon featuring Mircea Dinescu". I-am facut si un mic tron invelit cu o blana de lup si l-am facut rege peste toata nebunia din jur. Oricum, proiectul nostru intra in proiectul amplu al taberei de la "Cetatea" lui Dinescu: iesirea din canon, noi viziuni asupra corpului uman. R: Ce alte proiecte mai aveti? N.B.: Sa plecam cit mai repede din tara. R: De ce? N.B.: Nu se face arta multimedia. Si daca vrei sa incepi ceva aici, trebuie experienta acumulata in exterior. Trebuie sa maninci mincarea de acolo, sa desfaci cit mai multe cutii de cola, de bere, de orice, ca sa auzi "fis"-ul ala tonic, de civilizatie. Aici am trait o multime de dezamagiri: scoala, muzeele la pamint si mai tot timpul inchise, albumele de negasit. In general, posibilitatile de consum cultural sint foarte reduse in Romania. Plecam ca sa ne salvam gustul pentru cultura. COSTI ROGOZANU Baietii de la Color Mix se-njura ca la usa cortului O piesa si o nevasta, subiecte de disputa Gheorghe Florin, cel de-al patrulea membru al formatiei Color Mix, a preferat sa se desparta de trupa. El intentioneaza sa-i dea in judecata pe fostii sai "coechipieri", care "mi-au cintat piesele toata vara, in scopuri promotionale, fara sa-mi ceara permisiunea". In replica, fostii sai colegi sustin ca acest scandal ar trebui oprit. Cit despre piesele subiect de controversa, baietii sustin ca sint "patrimoniul" Color Mix si, prin urmare, le pot cinta in voie. "Florin a plecat din trupa pentru ca avea nevoie de bani. Cei de la Zone Records aveau probleme financiare si ne-au rugat sa asteptam pina in toamna. Florin, care este casatorit, deci are cheltuieli mai mari, nu putea sa astepte atit, prin urmare a preferat sa plece", spune Catalin. "In realitate, Zone Records a renuntat la colaborare inca din luna ianuarie. Am fost primii la care au renuntat", precizeaza Florin. Am inceput cu mult entuziasm, care s-a stins repede. Baietii intirziau la repetitii, oboseau imediat, cereau pauza de tigara la fiecare jumatate de ora", spune Florin. "Se intimplau, desigur, si incidente. Unii intirziau, altii nu prea reuseau sa ajunga. In fiecare zi, la ora patru fara un sfert punct, Florin trebuia sa-si ia sotia de la serviciu. Nu putea s-o refuze, iar noi l-am inteles", spune Nelu. "Catalin le spune tuturor ca sotia mea e cea care m-a indepartat de trupa. Nicidecum. Poate ar trebui sa-i multumeasca, pentru ca ea e cea care m-a temperat intotdeauna. Catalin are un caracter infect, Nelu este un taler cu doua fete, iar Bogdan n-are nici o vina ca traieste printre ei, dar se adapteaza excelent", contraataca Florin. Reusesc sa cinte in trei pe patru voci "In vara asta am avut surpriza sa-i vad pe baieti participind la o serie de emisiuni televizate, unde au cintat piesa mea "Stii bine". A fost si ridicol, pentru ca ei erau trei, dar se auzeau patru voci. Eu nu aveam acces la emisiunea 'Neata, deoarece Catalin are o relatie cu o mare personalitate, intre ghilimele, desigur, de acolo. Pentru restul pieselor nu vreau decit sa-mi ceara scuze in public, dar pentru "Stii bine" ii dau in judecata, chiar daca va fi ultimul lucru pe care-l fac in vara asta". Baietii admit ca piesa "Stii bine" este, intr-adevar, a lui Florin: "Am inregistrat piesa asta cu ajutorul unui prieten, care era, ce-i drept, mai mult prieten cu el. I-am cerut proiectul pentru a sterge vocea lui Florin, insa ne-a spus ca nu-l gaseste. Banuim ca se afla chiar la Florin. Noi, trupa, am cesionat absolut toate drepturile de autor catre Zone Records. Oricum, aproape 70 la suta din piesele Color Mix au fost compuse de Laurentiu Duta. De la el venea "scheletul" pe care noi, apoi, il Ôdecoram' in colaborare. Am muncit si noi la aceste piese, prin urmare, avem drepturi. El are nevoie de acest scandal, pentru ca pleaca pe un drum nou". DIANA EVANTIA BARCA "Altfel" la Salsa Trupa Altfel a incins simbata atmosfera la petrecerea organizata de "Evenimentul zilei", revista "VIP" si Radio 21, la Discoteca Salsa din Bucuresti. Baietii de la Altfel au electrizat asistenta cu piesa "Marea", al carei videoclip a fost lansat de curind in cadrul emisiunii "Alege muzica!" de pe Romania 1, fiind difuzata si pe MCM. Pe ritmuri latino a inceput apoi sarabanda concursurilor cu premii rosii, distractie strunita de Cristi Nitu, unul dintre cei mai apreciati MC ai momentului. Cei mai buni dintre cei buni au fost premiati de "Evenimentul zilei" si "VIP", iar cheful a continuat. BIANCA BACARDI Cheltuielile pentru "echipamentul" scolar secatuiesc bugetele familiilor de romani Prima zi de scoala - leafa pe o luna Inceputul anului scolar costa o familie de romani in jur de 1,4 milioane de lei, echivalentul unui salariu minim pe economie. Si aceasta daca se iau in calcul preturile minime ale rechizitelor si uniformelor existente pe piata: 150.000 de lei - uniforma pentru fetite, 300.000 de lei - uniforma pentru baieti, 4.500 - cel mai ieftin caiet, 100.000 - un ghiozdan. Pentru multi romani, "echipamentul" micului scolar inseamna cheltuirea intregului salariu cistigat intr-o luna. Curatenie la ralanti in scolile Capitalei Incepind din vara acestui an, scolile au intrat in subordonarea primariilor care vor trebui sa pastreze bani din buget special pentru achizitionarea materialului didactic, intretinerea scolii, plata salariilor profesorilor si a personalului auxiliar. In Capitala, fiecare primarie de sector a alocat anul acesta cel putin 20 de miliarde de lei pentru curatenia generala care precede inceperea anului scolar. Cu toate acestea, sumele nu sint nici pe de parte suficiente pentru rezolvarea integrala a problemelor constatate in scoli. Si acest lucru este vizibil si pe teren. Munca este in toi in peste 70 la suta din scolile din Capitala: zugravi, instalatori si timplari misuna prin clase. Dimineata, in jurul orei 8.30, acestia isi fac aparitia in scoli. Prima grija: o tigara. Si abia apoi incepe efectiv lucrul. O sudura, o teava schimbata, un perete stropit cu var, apoi din nou pauza de tigara sau chiar de-o bere. In scolile unde s-a ajuns la nivelul de curatenie in urma mesterilor, ritmul "pauzele lungi si dese" este mentinut de femeile de serviciu, pe care le gasesti mai repede in cancelarie, la masa, decit cu matura in mina. Mai grav este faptul ca se pare ca, in aproape 20 la suta din unitatile de invatamint din Capitala, curatenia s-a limitat doar la un rind de var, iar lucrarile de igienizare (reparatia instalatiilor sanitare) nu au inceput inca. Din acelasi motiv invocat de oficiali: lipsa banilor. Si anul acesta, cea mai mare parte din banii necesari a venit tot din sponsorizari sau din fondul scolii. In Bucuresti, fiecare elev plateste 150.000 de lei pe semestru pentru reparatii. Directorii scolilor promit ca elevii vor incepe cursurile la timp si in conditii acceptabile. Un caz aparte este cel al Liceului "Nicoale Tonitza": acesta risca sa se inchida pentru ca lucrarile de igienizare nu au inceput, iar cladirea prezinta un ridicat risc seismic. Mai mult, imobilul este revendicat. Criza de manuale Inceputul unui nou an scolar ii costa pe parinti cel putin un milion de lei. Pentru parintii al caror copil incepe clasa si nici nu are frati mai mari, buzunarul trebuie sa fie chiar ceva mai plin. Nu exista o uniforma mai veche care sa fie cirpita sau caiete ramase de anul trecut, nici ghiozdan, stilou, creioane sau acuarele. Cheltuielile pentru un copil ating valoarea unui salariu minim pe economie (1.400.000 de lei). "Am fost sa-i iau fetei cele necesare pentru scoala si am zis sa-ncep cu lucrurile mai mari, adica uniforma, treining, adidasi si niste pantofiori. Si, uite-asa, s-au dus 500.000 de lei. Si n-am luat lucruri de foarte buna calitate", ne-a declarat Mioara Costache, mama unei fetite care incepe clasa a III-a. Femeia ne-a marturisit ca, din lipsa de bani, nu va cumpara acum decit doua caiete: unul de matematica si unul de romana, si un stilou "cel mai ieftin posibil", urmind sa cumpere mai tirziu celelalte rechizite. Pentru parintii ai caror copii frecventeaza inca cursurile gimnaziale, grija manualelor este ceva mai redusa: cu putin noroc vor primi tot setul de manuale de la scoala. Ceilalti, insa, trebuie sa le cumpere de pe piata. In aceasta situatie apar doua probleme: preturile sint piperate, iar manualele nu se prea gasesc. In Capitala, editurile au livrat pina in prezent numai jumatate din necesarul de manuale. Fapt care pune in dificultate atit parintii care sint dispusi sa cumpere aceste carti, cit si directorii scolilor care nu pot pune la dispozitia tuturor elevilor manualele necesare. 31 de licee particulare au fost autorizate Elevii care nu au prins un loc la liceele de stat si care nu doresc sa invete intr-o scoala profesionala sau de ucenici, unde calitatea procesului de invatamint este destul de precara, pot opta pentru liceele particulare. In acest moment, la nivel national functioneaza 31 de licee particulare autorizate, iar alte 23 sint avizate de Ministerul Educatiei si Cercetarii sau sint in procedura de evaluare pentru acreditare. Comisia Nationala de Evaluare si Acreditare a Invatamintului Preuniversitar atrage atentia ca unitatile de invatamint particular au obligatia de a afisa la loc vizibil documentele care atesta ca respectivele unitati functioneaza legal, iar parintii sa-si inscrie copiii doar la cele care sint avizate. In ceea ce priveste cazurile de licee particulare bucurestene care au primit absolventi de gimnaziu care n-au trecut examentul de capacitate, reprezentantii MEC afirma ca aceste licee au actionat ilegal. Parintii trebuie sa stie ca, daca isi inscriu copiii la licee particulare, ii pot transfera la unitati scolare de stat daca acestia obtin in clasa a IX-a cel putin media 8. Liceele ofera specialitati diverse, de la filologie, pedagogie pina la economie si infomatica, insa adauga la acestea si alte facilitati pentru a atrage cit mai multi clienti. Unul dintre liceele particulare autorizate din Capitala care este in al treilea an de functionare este Liceul Economic "Octav Onicescu". "Elevii care vin la noi se specializeaza in meserii cautate pe piata: informaticieni, economisti, contabili. In incinta liceului nostru nu se fumeaza si nici nu se consuma bauturi alcoolice. Cei care se abat de la aceste reguli sint examatriculati. In taxa de scolarizare sint incluse meditatii in afara orelor cu elevii care au probleme, precum si carnetul de sofer", ne-a declarat directorul liceului, prof. dr. Vasile Stefanescu. Taxele pe care le percep aceste unitati de invatamint variaza de la 400 de dolari pe an pina la 1.500, fiind acceptate si taxele lunare. IULIANA ANGHEL MIHAELA BALEA GETA ROMAN Scoli in limba japoneza sau in italiana Mai multe licee din Capitala ofera elevilor posibilitatea de a studia toate obiectele intr-o limba straina, mai mult sau mai putin uzitata. Unele sint licee bilingve, in timp ce altele au doar clase cu diverse limbi de predare. In Liceul "Nicolae Iorga" se invata in limba japoneza, in "Cervantes" si "Mihail Sadoveanu" - in limba spaniola, iar in "Dante Aligheri" si "Ion Neculce" - in italiana. Limba portugheza se studiaza intens in Liceul "Eugen Lovinescu", iar germana in "I. L. Caragiale". Anul acesta, toate locurile la aceste unitati scolare au fost deja ocupate de elevii care au trecut cu medii mari de prima sesiune a examenului de capacitate. Peste 200 de impatimiti ai "motoarelor" au participat, in acest weekend, la festivalul "Free Riders" "Woodstock"-ul motociclistilor, la Baneasa Ultima intilnire din acest an a motociclistilor, organizata de membrii Clubului "Free Riders", a avut loc la Bucuresti, in acest weekend. Au venit din toate colturile tarii si din strainatate sute de fani ai motocicletelor colorind strazile Capitalei si ambalind motoarele. Dupa un tur al orasului cu 50 km/h, in spatele unei masini de politie, artistii motoarelor si-au putut face de cap in incinta complexului "Lotus", din cartierul Baneasa. Aici si-au stabilit tabara si au montat corturile: timp de doua zile, cartierul Baneasa a fost un fel de mini-Woodstock al motociclistilor. Turul Capitalei cu 50 la ora, sub escorta politiei Locul de intilnire - Piata Presei Libere. Numar de participanti - maximum 50. Asa au hotarit autoritatile. "Bine si-asa, ca pina ieri nici macar nu primiseram autorizatie pentru acest miting", se aude din casca lui Adrian, motorist din Bucuresti. In jurul orei 12.00, simbata, a spart monotonia de la Piata Presei un zumzait, la inceput abia sesizabil, apoi din ce in ce mai clar. Un punct negru si viu a aparut la orizont. Si s-a apropiat din ce in ce mai mult pina a trecut spre Arcul de Triumf. Revazuta cu incetinitorul, trecerea lor a lasat pe retina amprentele cataramelor, ale tintelor cu care sint batute cizmele si gecile, toate din piele neagra. Brate ridicate, muzica, claxoane, plete fluturind pe umerii aplecati pe "coarnele" motocicletelor. Pe trotuare, toata lumea s-a oprit si a privit cu bucurie, induiosare sau melancolie. Ca sa poata simti puterea "motoarelor" de sub ei si pentru a ridica putin nivelul adrenalinei, unii dintre acesti rebeli cu sufletul pururea tinar au ramas la coada convoiului pentru ca apoi sa accelereze, trecind in viteza pe linga tot grupul, pina in spatele masinii de politie, din care li se aruncau priviri suspicioase: nu cumva sa incalce cineva cuvintul oamenilor de ordine! Americani si francezi vin pe doua roti in Romania Alaturi de motociclisti din Romania, din grup au facut parte si straini - americani, germani, cehi, francezi. Wayne are 60 de ani, dar nimeni nu i-ar da mai mult de 46-47 de ani. Este american, are doi nepoti si este iubitor al "motoarelor" de cind se stie. "Este ultima intilnire a noastra de anul acesta. In fiecare vara ne intilnim cam din doua in doua saptamini, in diferite orase din Romania. Ma simt foarte bine aici, imi place muzica si imi plac oamenii care vin la intilnirile noastre", spune Wayne. Printre sutele de iubitori ai motoarelor se afla si femei. Mihaela Popescu (Michelle) are 46 de ani si lucreaza ca subinginer proiectant la o firma particulara. Parul scurt si hainele din piele tintate nu-i stirbesc cu nimic feminitatea. "Particip din placere la aceste intilniri, ca toti cei de aici. Sint casatorita cu un francez, dar locuim in Romania", ne-a spus Michelle zimbind. Motociclist la noua ani La Complexul "Lotus", forfota mare. Peste 250 de motociclete - Jawa, Honda, Harley-Davidson, Symson, Yamaha, MZ. Daca unii dintre ei si-au achizitionat "bijuteria" din banii babacilor, altii au pus ban peste ban ani buni pina au reusit sa-si implineasca visul. Jimi, medic din Buzau, a reusit sa-si ia "un Symson din 1955", abia cind a implinit 40 de ani. Cel mai mic participant la intilnirea motociclistilor este Andrei. Are doar noua ani, dar "calareste" o motocicleta ajustata la marimea lui. "Imi place tare mult sa vin cu tata aici. El mi-a luat motocicleta. Cind voi mai creste, voi avea si eu o motocicleta mare". In timpul celor trei zile s-au desfasurat concursuri de skanderbeg, de slalom, de baut bere cu paiul sau de impins butoaie goale cu motocicleta. Inainte de lasarea serii, concertele: Iris, Cargo, Directia V si zeci de trupe din tara au electrizat atmosfera. In cursul zilei de ieri au plecat cu totii, cu amintiri de neuitat, urmind ca in vara viitoare sa fie reluate peregrinarile. TATIANA DABIJA Bila alba/Bila neagra Comuna Iacobeni Ramasi fara locuri de munca, urmare a restructurarii sectorului minier din zona, locuitorii comunei sucevene Iacobeni n-au pus-o de vreo mineriada si nici n-au stat cu miinile intinse dupa permanente ajutoare de la stat. Ei au facut ceea ce niste oameni normali pot face in aceste conditii: si-au suflecat minecile si s-au apucat de alte activitati, mai aducatoare de profit. Astfel, cei din Iacobeni au inceput, prin forte proprii, sa repuna pe picioare vechea statiune de ape minerale, distrusa in anul 1941 de un incendiu ciudat. Oamenii au reabilitat izvoarele, atit cit le-a fost cu putinta, si acum sint pe cale sa faca rost de aparatura pentru tratamente - e drept, la mina a doua, din donatii, dar e un inceput. Deja, satenii au deschis pensiuni agroturistice si asteapta ca guvernul sa includa numele comunei pe lista statiunilor balneo-climaterice. Politia si Parchetul De mai multe zile, ziarele publica documente care arunca mari suspiciuni asupra unei tranzactii prin care societatea care editeaza revista "Romania Mare" a ajuns sa fie vinduta unui iranian. Multe sint semnele de intrebare ridicate de aceasta tranzactie: firma iranianului pare a fi una fantoma, sediul declarat fiind o locuinta, apartinind unei persoane care n-are nimic de-a face cu cazul. Exista banuiala ca actul de vinzare-cumparare al respectivei locuinte este unul fals. De asemenea, exista suspiciuni in ceea ce-l priveste pe insusi noul proprietar al societatii care editeaza revista port-drapel a partidului lui Vadim Tudor. Ei bine, in evidentele Politiei de Frontiera, iranianul Reza nu figureaza ca fiind intrat in tara. Cu toate acestea, institutiile abilitate ale statului nu au initiat vreo ancheta, pastrind o suspecta tacere. Telefonul cititorului ""Regele" va trebui sa joace pina la ultima suflare" La intrebarea pusa de ziarul nostru, cititorii "Evenimentului zilei" nu sint de acord ca Gica Hagi sa intre in teren, ca jucator, in partida de miercuri, de la Budapesta, impotriva Ungariei. Ei considera ca Hagi nu mai poate ajuta formatia nationala ca jucator, fiind preferabil sa se limiteze la statutul actual, cel de antrenor "Vai, draguti mai sinteti! Daca fanii ii vor cere acest lucru, "Regele" va trebui sa joace pina la ultima suflare. Asta, indiferent de virsta. Pentru ca ce conteaza virsta cind fanii doresc acest lucru? De fapt, parca vad cum, peste zece ani, niste fani nostalgici, dar inveterati, il vor salta pe "Rege" de pe sezlongul din gradina azilului de batrini si il vor expedia spre stadion pentru o noua confruntare fotbalistica. Le roi est mort, vive le roi!" ( Mircea M., Bucuresti ) "Consider ca nu este cazul ca Hagi sa intre in teren, deoarece echipa Romaniei poate sa cistige meciul de la Budapesta si fara el, cum a mai facut-o si in alte partide". ( Vasile Zaremba, Radauti ) "Steaua de fotbalist a lui Gica Hagi a apus si nu cred ca mai este nevoie de serviciile lui de jucator. Hagi are insa posibilitatea de a demonstra ca experienta imensa pe care a capatat-o in decursul anilor ca jucator ii poate fi de folos in cariera de antrenor. De aici, din Germania, eu ii urez mult succes!" ( Dani Fuss, Heilbronn, Germania ). Ministerul Agriculturii va introduce un sistem mult mai riguros de acordare a certificatelor de producator in incercarea de a eradica fenomenul mafiei pietelor. - Credeti ca impunerea unor norme mai stricte de acordare a certificatelor va duce la eradicarea acestei mafii si la stoparea speculei? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro Interviu in exclusivitate cu Cyndi Lauper "Inainte de a urca pe scena umflu baloane" Cu cit esti un artist mai mare, cu atit faci mai putine fite. O data ajunsa in Romania, la Otopeni, Cyndi Lauper a fost invitata intr-o superlimuzina, dar artista i-a refuzat politicos, preferind sa mearga cu autocarul in care se aflau staff-ul tehnic si reprezentantii organizatorilor. In Poiana, la hotel, a refuzat, de asemenea, sa i se duca bagajele: "Sint obisnuita sa-mi car bagajele singura, multumesc mult!", s-a scuzat ea zimbind. Artista este si o sustinatoare a drepturilor homosexualilor, poate si pentru ca sora ei este o lesbiana declarata. "Vreau sa stiu mai multe despre Romania, vreau sa stau mai mult!", a spus ea inainte de a-i adresa prima intrebare, dupa ce a acceptat sa ne acorde un interviu in exclusivitate. - Care a fost cel mai important moment al vietii tale? - Cind m-am urcat pe scena prima oara, cind l-am nascut pe fiul meu si (rizind) cind m-am culcat prima oara cu sotul meu. - Care-i ultimul lucru pe care-l faci inainte de a intra pe scena? - Umflu un balon. Este un exercitiu de respiratie. Ma ajuta sa pot cinta puternic. - Te-a agresat vreodata vreun fan? - Nu foarte rau. Si, stii ceva, si de la un prieten si de la un strain o lovitura vine la fel. Eu incerc sa nu fiu agresiva. Pe fanii mei ii tratez ca atare. - Ce ti-ai fi dorit sa faci si n-ai apucat? - Cros. Dar nu am avut niciodata timp pentru asta. - Arati foarte bine. Cum iti mentii conditia fizica? - Ha! Ha! Ha! Depinde in ce zi a saptaminii sint. - Esti optimista? - Voi nu locuiti cu mine... - In ce zodie te-ai nascut? - In Rac. Dar nu cred prea mult in zodii, in astrologie in general. Prefer numerologia. Si mi-ar placea sa stiu ce am fost intr-o viata anterioara. - Si ce crezi ca ai fost? - Cleopatra. - Ce hobby-uri ai? - Nu am timp de asta, dar practic yoga. Poti sa-l iei ca pe un hobby. - Ce nu maninci niciodata? - Piine si cartofi. Daca le maninc ma fac ca un dovleac. - Cine-ti creeaza vestimentatia? - Eu, mergind prin magazine, de unde vin foarte obosita. Imi place sa-mi aleg cu atentie hainele. Cind stai in fata camerei, e ca si cum ai sta in fata iubitului. - Ce-i trebuie unei femei ca sa reuseasca in viata? - Consecventa. Sa fii tu cu adevarat in sufletul tau. Sa-ti asculti inima! - Pari o femeie dura, dar, de fapt, esti o sensibila... - Da... a remarcat si Nick, pisicul meu negru si batrin, care are nevoie permanenta de dragoste. Se uita fix in ochii mei si ma "roaga" sa-l primesc in brate. Are nevoie de mine. Cind nu sint acasa il pazesc cei doi labradori ai mei. - Esti idolul Madonnei. Pe tine cine te-a fascinat? - Cind l-am intilnit pe Jimmy Cliff, am plins. John Lennon, Yoko Ono, Debrah Harry (Blondie). MONICA STAN ANCA NICOLEANU Reporterul EZ si sotia sa au jucat rolul unei familii in pragul despartirii Cearta pe sexul pruncului, la "Saptamina impacarii" Dupa succesul inregistrat de emisiunea "Vara ispitelor", la PRO TV a inceput mania emisiunilor de genul "Big Brother". Ultima gaselnita este emisiunea "Saptamina impacarii". Anuntul suna cam asa: "Daca nu te mai intelegi cu sotia, daca copilul are de suferit de pe urma voastra, vino la "Saptamina impacarii". Vei petrece o saptamina de vis. Preselectii simbata, de la 11.00 la 18.00 la Teatrul Tandarica, in Piata Lahovari". Probabil ca, dupa atitea despartiri, PRO TV si-a propus sa mai si impace pe cineva, tot in direct. Si, la ce audienta au telenovelele in Romania, e greu de presupus ca o astfel de emisiune, cu actori din viata obisnuita, nu ar avea succes. Cuceriti de ideea postului de televiziune din Bd Pache Protopopescu, ne-am gindit sa ne prezentam si noi la preselectie. "Poftiti, poftiti...!" La 11.00 era prea devreme sa mergem, pentru ca, dupa calculele noastre, trebuia sa fie puhoi de lume. In plus, trebuia sa gasim un motiv pentru despartire sau neintelegere? Necazurile cu socrii, nevasta inselata si geloasa, lipsa banilor sint probleme obisnuite. Sabloane. Cu astea sigur nu reusim, nu ne baga nimeni in seama. Trebuie ceva mai melodramatic. Dupa indelungi negocieri, ca nevasta se lasa greu si nu dorea sa ia pe circa ei "necazurile" familiei, am gasit solutia salvatoare: de vina sa fiu eu, pentru ca sint nemultumit ca avem o fetita. Chipurile, eu doream un baiat care sa-mi duca numele mai departe, ca orice barbat orgolios sau fotbalist care se respecta. Iar ea mi-a facut o fata. Nu-i un bun motiv de despartire? La 15.30, m-am prezentat in Piata Lahovari impreuna cu nevasta si cu copilul in virsta de numai doua luni. Nici tipenie de om. "Daca or fi ales astia deja oamenii si am dat banii degeaba pe taxi?", imi spun in gind. Asta e, riscul meseriei. La intrarea in teatru, un tinar ne intreaba ce cautam. "Pai, cu despartirea, cu impacarea...". "Poftiti, poftiti". Patru scaune, citeva microfoane si o camera video. Plus lumini. Ne spunem numele, ca la carte. Se aprinde lumina si incepe interogatoriul. "Am vrut baiat, nu fetita" O doamna intre doua virste si un tinar de vreo 30 de ani ne intreaba de una, de alta, incrucisat. Eu imi frec miinile a emotie, stau cu capul un pic aplecat, a vina, spre necazul cameramanului. Joc rolul omului caruia nu-i prea place ce face, dar n-are incotro. "Am venit de gura lu' taica-miu si a lu' socru-miu", le-am spus din prima. "Nu mai stau cu nevasta, ca nu mi-a facut un baiat". "O sa va faca. Sinteti tineri, aveti timp", spune doamna, impaciuitor. Ii raspund, ca potrivit medicilor, se pot face doar doua cezariene. "Imi garantezi tu ca urmatorul este baiat?", imi intreb nevasta. Sotia biiguie ceva in semn de repros ca, in cinci zile, n-am fost macar o data la maternitate, iar copilul incepe sa urle in carucior. Nu tace decit dupa ce primeste biberonul. De la lumina, sotiei ii lacrimeaza un ochi. Echipa de la PRO TV e in delir. Ca sa fie tacimul complet, le-am spus ca sint profesor de religie si nu ma pot recasatori. Ce mai, telenovela in toata regula. In ciuda interventiilor, nu ma dau impacat cu nici un chip. Pina la urma, tinarul de vreo 30 de ani, care pe loc se declarase si el absolvent de teologie, a pus punctul pe "i": "Pai daca e asa, dumneavostra sinteti de vina, ca tatal da sexul copilului". Apoi a inceput sa-mi explice cum e cu cromozomii, si alte alea. "Stie omul, nu gluma. Cu tertipuri psihologice, incearca sa ma faca vinovat, sa accept provocarea lor, impacarea", mi-am zis in minte. "Bine, dom'le. Eu sint de vina. Eu sint de vina, si cu asta, basta", ma dau eu batut. Discutia mai dureaza vreo doua-trei minute. Ma las convins. "Domnu' Bichir, matale nu esti cumva ziarist?" Cind totul mergea din ce in ce mai bine, a aparut producatorul, Mihai Predescu: "Domnu' Bichir, matale nu esti cumva ziarist?". N-am incotro si recunosc, dar spun ca povestea este reala, ca am venit de gura socrului meu. Inainte de a pleca, pe masa producatorilor observ o hirtie pe care fuseseram bifati ca acceptati la "Saptamina impacarii", alaturi de alte trei familii. Pacat ca tocmai acum fuseem deconspirat. Ma despart de sotie in fata teatrului unde se desfasura selectia pentru emisiune. Eu plec inainte, iar sotia ramine chiar in fata usii si da lapte copilului. Dupa citeva zeci de minute, ne reintilnim in oras si imi povesteste ca au iesit dupa ea sa verifice daca plecam impreuna. Au ramas uimiti cind au vazut ca era singura, iar cineva chiar s-a oferit sa o ajute sa treaca strada. Si uite-asa, din cauza unui om care m-a recunoscut, am ratat sa ma fac actor de telenovela la PRO TV. FLORIAN BICHIR Desi vinzarea florilor de mina este ilegala Minerii au dat lovitura la "Cerbul de Aur" Una din cele mai profitabile afaceri stradale in timpul Festivalului "Cerbul de Aur", de la Brasov, a fost vinzarea florilor de mina. Zeci de tarabe au impinzit centrul orasului. Cele mai solicitate au fost tarabele minerilor, care si-au scos din portbagajul masinii masuta plianta, au intins deasupra o pinza si, din ghemotoace de hirtie asezate in cutii de carton, au scos, una dupa alta, flori de mina. In general, cristale si cuarturi; pietre culese, spun comerciantii din Valea Jiului, din maruntaiele pamintului, de la peste o mie de metri adincime. Marfa obtinuta gratis a fost vinduta cu preturi intre 50.000 - 500.000 de lei bucata, in functie de marime si de frumusete: "Or fi ele gratis, dar nu stiti ce inseamna sa intri in fundul pamintului dupa ele. Si riscurile la care m-am supus eu merita un pret bun", ne-a spus Vasile Aionesei, un miner in virsta de 40 de ani, care si-a instalat masuta chiar in fata Hotelului ARO, unde sint cazate toate vedetele festivalului. Cei mai incintati de oferta au fost turistii straini: "N-am mai vazut decit la muzeu astfel de pietre", ne-a declarat o nemtoaica, care isi alesese un cuart galben. Nici romanii nu ramin indiferenti in fata tarabelor cu pietre. Uneori, cumpara pietre in valoare de citeva sute de mii de lei. La rindul lor, minerii-comrcianti pot cistiga citeva milioane de lei pe zi. Profit 100a, pentru ca investitia a fost zero. LAURA LICA Florile de mina, bunuri ale patrimoniului natural Cumparatorii florilor de mina oferite cu nonsalanta de mineri nu stiu ca acest comert este ilegal. Conform Ordonantei de Urgenta nr. 236 din 24 noiembrie 2000, privind regimul ariilor naturale protejate, conservarea habitatelor naturale, a florei si faunei salbatice, florile de mina sint considerate bunuri ale patrimoniului natural al Romaniei, din momentul descoperirii lor. Comercializarea pe piata interna si exportul, in orice scop, al florilor de mina se poate face numai cu acordul Autoritatii Centrale pentru Protectia Mediului, cu avizul prealabil al Academiei Romane. Fara aceste aprobari, comertul ambulant cu flori de mina de la Brasov, desfasurat chiar sub nasul politistilor care asigura ordinea la festival, constituie contraventie si se sanctioneaza cu amenda de la 2.500.000 lei la 5.000.000 lei, pentru persoane fizice, si de la 10.000.000 lei la 25.000.000 lei, pentru persoane juridice. Un caz care a facut vilva in paginile ziarelor s-a petrecut la 1 februarie 2000, cind vamesii de la Nadlac au capturat circa 200 kg de flori de mina de la un neamt. Acuzat de contrabanda, neamtul a marturisit ca a cumparat florile de mina din Maramures, contra sumei de 900 de marci germane, urmind sa le valorifice in Germania cu 5.000 de marci. SORIN CEHAN Razboiul galben la Iasi Taximetristii ieseni au declansat un adevarat razboi cu municipalitatea. Motivul il constituie decizia Primariei Iasi de a-i sanctiona, incepind de la 1 septembrie, pe toti taximetristii care nu poseda autorizatie de functionare si nu si-au vopsit masinile in culoarea galbena, conform deciziei Consiliului Local. Simbata,in jurul orei 17.00, intrarea in municipiul Iasi, dinspre cartierul Pacurari, a fost blocata de circa 50 de taximetre. In numai citeva minute, urmare a blocajului protestatarilor, circulatia a fost oprita, iar la intrarea in oras s-a format o coada de trei kilometri. Taximetristii au blocat strada cu masinile si au anuntat ca nu vor ridica blocada pina cind primaria nu va renunta la decizia vopsirii masinilor in galben. "Simirad sa se mute la New York" Trecind intimplator pe acolo, masina prefectului de Iasi, Corneliu Rusu Banu, a fost luata cu asalt. Protestatarii au incercat sa o rastoarne, interventia fortelor de ordine zadarnicindu-le intentia. "Sintem vinati ca niste animale. Politistii stau la fiecare intersectie si ne dau amenzi peste amenzi. Nu avem bani sa ne vopsim masinile asa cum vrea primarul. Simirad cred ca ar trebui sa se mute la New York unde taxiurile sint asa cum vrea el, nu sa ne puna noua pumnul in gura", a declarat Vasile Popa, unul dintre protestatari. Urmare a blocarii intrarii in oras, la fata locului s-au deplasat imediat importante forte de ordine, in frunte cu adjunctul sefului IPJ, colonelul Mihai Croitoru si cu maiorul Vasile Fetcu, comandantul Politiei Rutiere Iasi. Timp de aproape doua ore, politistii au discutat cu taximetristii fara insa a avea loc scene violente. Taximetristii au claxonat indelung scandind lozinci impotriva primarului Constantin Simirad. In urma negocierilor, circulatia a fost reluata in jurul orei 19.00, dupa o blocada ce a durat aproape doua ore. Comandantul Politiei Rutiere Iasi, Vasile Fetcu, a declarat ca taximetristii au renuntat la proteste pina astazi, cind va avea loc la sediul Politiei Rutiere o intilnire intre reprezentantii lor si sefii IPJ. "Este bine ca nu au avut loc violente. Le-am spus sa se organizeze pentru ca nu aveam un partener oficial de discutii. Amenzile de peste 7 milioane de lei acordate fiecarui taximetrist ilegal sint in concordanta cu hotaririle Consiliului Local si cu reglementarile in vigoare. Legea este valabila pentru toti si trebuie respectata", a mai declarat mr. Vasile Fetcu. Taximetristii nu au adoptat nici o pozitie oficiala, liderii sindicatelor din acest domeniu abtinindu-se de la comentarii. CATALIN DUMITRESCU Mortul viu vrea sa afle cine a fost ingropat Barbatul a carui identitate nu a fost inca stabilita si care a fost ingropat de o familie din comuna Buza-Cluj, crezind ca este vorba despre un membru al acesteia, va fi deshumat. Surse de la Parchetul de pe linga Tribunalul Cluj ne-au declarat ca, in astfel de cazuri, Codul de Procedura Penala prevede ca deshumarea cadavrului cu identitate necunoscuta sa se faca in prezenta procurorului, iar cercetarile cu privire la stabilirea identitatii sa fie reluate de politie. La inceputul lunii august, Mariana Takacs a vazut publicata intr-un ziar fotografia unui barbat necunoscut care a fost gasit spinzurat in Padurea Faget, din municipiul Cluj-Napoca. Dupa o recunoastere sumara a cadavrului, membrii familiei au cedat la insistentele politistilor de la Compartimentul Urmariti din cadrul IPJ Cluj. Adus acasa, cadavrul a fost ingropat dupa toate regulile bisericii reformate, dar, la doar doua zile de la inhumare, "mortul" a telefonat acasa din Ungaria. In acel moment, familia si-a dat seama ca au comis o grava eroare. Francisc Takacs sustine ca sotia si fratii lui, care au participat la identificare, trebuiau sa-si dea seama de eroare. "Eu am o cicatrice pe nas si pe un deget, in timp ce mortul nu prezenta aceste semne. In plus, urechile lui erau clapauge, in timp ce ale mele sint normale. Acum ce pot sa va mai spun, bine ca s-a terminat cu bine, dar as dori sa stiu cine este cel care a fost ingropat. Din cite am inteles de la politie, ar fi un bolnav suferind de o boala incurabila care a decis sa-si puna capat vietii", ne-a declarat Francisc Takacs. Primarul comunei Buza, Mihai Bobos, sustine ca vinovate de situatia creata sint autoritatile de la Primaria Cluj-Napoca si de la IPJ Cluj. "Noi nu prea avem ce face decit sa ne supunem ordinelor pe care le vom primi de la Cluj. Francisc Takacs nu avea domiciliul pe raza comunei noastre, ci in municipiul Cluj-Napoca". Primarul Bobos a mai declarat ca a avut o discutie cu seful de post din comuna Buza, in cursul careia a fost informat despre necesitatea deshumarii cadavrului care este ingropat in locul de veci al familiei Takacs. "Vom da tot concursul procurorilor care, din cite am inteles, au luat masura deshumarii cadavrului cu identitate necunoscuta si continuarea cercetarilor in legatura cu stabilirea identitatii acestuia". MIHAI SOICA Sclavii Zeului Neptun Spre deosebire de nea Tanase, electricianul, care doarme acasa in patul sau din Neptun, sau de Viorel, care vinde bilete la concertele cu manele si doarme in Eforie Nord, o armata de elevi, studenti si alte categorii sociale isi sacrifica vacanta pentru ca altii sa si-o traiasca din plin. Peste 3.000 de oameni vin, in fiecare vara, pentru a cistiga 2 milioane de lei pe luna, in slujba "Zeului Neptun". Trei cuburi lunguiete cu patru niveluri, in spatele Hotelului Clabucet din Neptun-Olimp. Fracuri, fuste si pantaloni negri, camasi albe, sorturi de bucatarie si halate tradeaza ocupatia locatarilor. In cele trei camine, care seamana cu locuintele nefamilistilor de la marginea oraselor, se inghesuie trei mii de sezonieri, "sclavii Zeului Neptun". Maestrul lui Radu Anton Roman Unii dintre cei mai vechi locatari ai caminelor sint Florin Ursescu si sotia sa, Mariana, care, timp de doua luni, renunta la taraba de legume si fructe din piata orasului Slobozia si vin sa munceasca la Neptun-Olimp. Au 30 de ani si lucreaza, impreuna, ca bucatari la Restaurantul "Rustic". Cistiga, in scurtul sezon de pe litoralul romanesc, in jur de 8 milioane de lei. Cea mai frumoasa amintire a lui Florin este legata de celebrul realizator de la PRO TV, Radu Anton Roman. "Odata, anul trecut, a venit la restaurantul nostru Radu Anton Roman sa filmeze cum se gateste intr-un restaurant traditional romanesc. A incercat, faca placinta dobrogeana, dar nu i-a iesit, i s-a lipit de mina aluatul. I-am aratat eu cum se face", spune Florin, nu fara o urma de mindrie. "Stringem de pe mese, golim scrumiere" Intr-o alta camera, doua paturi sint ocupate de verisoarele Cristina Lazer si Loredana Baluta, in virsta de 16 ani, din Caracal. In timpul anului, sint eleve la un liceu industrial, iar acum, pentru prima data, muncesc pe litoral. "Stringem de pe mese, le mai aranjam, golim scrumierele, punem flori, pregatim totul pentru ca masa sa poata fi servita de turist in cele mai bune conditii. Uneori, mai maturam", spune Cristina, picolo la terasa "Rose Marie". Pentru doua tinere de doar 16 ani, tentatiile litoralului sint intotdeauna mari. "Nu ma mai impresioneaza nici fetele de la Bambi, si nici baietii de la El Negro care au cintat aici. Cit despre Liviu de la L.A., care vine aici sa manince, am vorbit cu el si pe plaja", se lauda ea. Nicoleta are 19 si jumatate si este din Galati. De mai bine de o luna lucreaza la terasa de la Restaurantul "Romanta". "Lucrez in ture, o zi lunga, de la opt dimineata pina la terminarea programului, iar in urmatoarea, de la ora 11.00 pina la inchidere, care poate sa fie si la ora patru dimineata, in functie de numarul de clienti". MIHAI SOICA EMANUEL CIOCU Sezonul estival s-a prelungit pina in octombrie Programul "Litoralul pentru toti" a adus, simbata, in statiunea Mamaia, peste 1.500 de turisti, transmite Mediafax. Directorul SC Mamaia SA, Dorel Vlad, a declarat ca turistii sint cazati la hotelurile Patria, Dacia, Unirea si Miorita, unde vor petrece sase nopti, la pretul de 399.000 lei. Conducerea SC Mamaia a hotarit sa prelungeasca sezonul estival pina la sfirsitul lunii septembrie si chiar pina la mijlocul lunii octombrie. In statiunea Neptun-Olimp au sosit simbata si duminica 5.000 turisti, iar in acesta saptamina sint asteptati alti 1.000, a precizat seful Inspectoratului de cazare, Elena Atanasiu. In statiunea Neptun-Olimp vor sosi trei serii de turisti, pentru a doua serie inscriindu-se deja 2.000 de turisti. Statiunile Mangalia, Venus, Jupiter, Saturn au pus la dispozitie citeva sute de locuri de cazare, in cadrul aceluiasi program. Conducerea SC Mangalia SA apreciaza ca programul nu este rentabil, intrucit un loc de cazare pe zi ajunge la doar 63.000 lei, mai mic chiar decit tarifele contractate prin MMSS (90.000 lei/zi). ( D.B.T ) Pe scurt Carduri politienesti De saptamina viitoare, prin intermediul sectoristilor de cartier, IPJ Iasi va distribui hirtii plastificate pe care sint scrise patru numere de telefon la care se poate apela in situatii de urgenta pentru "Ajutor pentru femei", "Asistenta sociala", "Asistenta juridica", "Medierea conflictelor", respectiv "Ajutor pentru copii". Apelul la toate aceste numere de telefon este gratuit. "Deocamdata vor fi distribuite doar 300, in cartierele unde incidenta cazurilor de violenta este mai ridicata, respectiv in cartierele Pacurari si Bularga, a declarat mr. Daniela Onutu, purtator de cuvint al IPJ Iasi. ( C.D. ) Nunti in cantinele scolilor Cantinele a doua scoli speciale sucevene isi vor deschide portile si pentru nunti si botezuri si alte evenimente festive, incepind cu luna septembrie. Decizia apartine plenului CJ, scolile speciale fiind in subordinea acestei institutii. Taxa care va fi perceputa la Cantina Scolii Profesionale din Suceava a fost stabilita la 3,8 de milioane de lei, iar cea pentru Cantina Centrului Scolar "Sfintul Andrei" Gura Humorului, la 2,3 milioane de lei. Banii obtinuti vor fi indreptati catre bugetul judetean, la capitolul venituri proprii. ( T.A. ) Omorit pentru o banuiala Vasilica Florin Ilas (41 de ani), din satul Oraseni Deal, comuna Curtesti-Botosani, a fost arestat preventiv, la sfirsitul saptaminii trecute, de catre IPJ Botosani, sub acuzatia de lovituri cauzatoare de moarte. Intr-una din serile trecute, Ilas s-a intilnit intr-un bar din sat cu Ioan Murarasu (61 de ani). Spre miezul noptii, Murarasu si-a amintit ca in aceasta vara i-au disparut coasa si furca din caruta. El banuia ca hotul era mai tinarul sau consatean si l-a luat la intrebari, mai in gluma, mai in serios. Suparat de aceste afirmatii, Ilas a tabarit cu pumnii si cu picioarele asupra lui Murarasu, care a murit a doua seara. Batrinul a fost gasit, de un satean, fara viata, rezemat de un gard. ( C.D. ) Furt la CEC Filofteia Mazilu (42 de ani), din comuna Stoilesti, fosta angajata a Sucursalei CEC Rimnicu Vilcea, este cercetata de politistii vilceni pentru delapidare, inselaciune, fals intelectual si uz de fals. In timpul cit a lucrat la CEC, pe postul de controlor la ghiseu, si-a insusit 35 de milioane de la depunatori. ( M.M. ) Minerii produc prea putin Compania Nationala a Huilei are o restanta de peste 75 mii tone de carbune catre principalii beneficiari, Termocentralele Mintia si Paroseni. Avind in vedere aceasta situatie, administratia CNH si reprezentantii sindicatelor miniere au hotarit sa se lucreze suplimentar cite doua simbete pe luna. Gheorghe Cioara, director general al CNH, spune insa ca masura nu a dat roade, deoarece minerii care lucrau simbata isi luau liber in cursul saptaminii. ( M.M. ) Politist DIAS, acuzat ca a furat cocoseii tiganilor Subofiterul DIAS Costica Turcan (27 de ani) este judecat de Tribunalul Militar Iasi pentru ca ar furat, in timpul unei razii efectuate in comuna Liesti, judetul Galati, de la domiciliul Marianei Stanescu, un saculet cu 25 de monede din aur. Mariana Stanescu a reclamat furtul imediat la politie, dar Costica Tucan a incercat sa predea saculetul cu galbeni, sustinind ca l-a gasit. Galbenii rromilor din Liesti erau dintr-o emisiune monetara austro-ungara din anul 1914. ( C.D. ) Pedofilul din vie Un barbat, in virsta de 25 de ani, a fost arestat ieri, pentru o perioada de 30 de zile, fiind acuzat ca a violat un baietel de 11 ani. Mihai Ciobanu, din localitatea Ceplenita, judetul Iasi, a abuzat sexual de Gheorghita, pe care l-a atras in via de la marginea satului. ( C.D. ) S-a "jucat" cu o fetita de doi ani Politistii suceveni cerceteaza in aceste zile un caz de agresiune sexuala mai putin obisnuit, in care sint implicati un baiat de 15 ani, Constantin Neculaiasa si o fetita de 2 ani si 4 luni, G.J., ambii din comuna Dolhesti. In cursul saptaminii trecute, parintii lui fetitei au plecat de acasa si au lasat-o in grija unor vecini, familia Neculaiasa. Baiatul acestora, Constantin, a fost surprins de rudele micutei in timp ce ejacula pe fetita. Cercetarile au aratat ca baiatul a dezbracat-o pe G.J., s-au jucat impreuna, dupa care a ejaculat pe ea. Examenul medico - legal a aratat ca fetita nu a fost efectiv agresata sexual, iar pe corpul ei nu au fost gasite urme de violenta. Constantin Neculaiasa va fi supus unei expertize la inceputul acestei saptamini, la Spitalul de Neuropsihiatrie Socola. ( T.A. ) Ursii din Brasov au invatat sa deschida pubelele In cartierul brasovean Valea Cetatii, numit de localnici Racadau, ursii coboara aproape in fiecare noapte din padure la tomberoanele de gunoi pentru a cauta mincare. Acest spectacol poate fi vazut de ani intregi, primavara, vara si toamna. Ursii s-au civilizat si dau capacele de pe pubele la o parte sau chiar calca pe pedala acestora pentru a le deschide. Daca, la inceput, brasovenii din Racadau erau inghetati de spaima cind se intilneau cu cite un urs, la gunoaie, acum s-au obisnuit si nici nu-i mai baga in seama. De mai bine de un an, la Brasov, vin chiar si turisti, unii cu masinile personale, altii cu autocare, si asteapta in zona, incepind cu ora 22.00 pina tirziu dupa miezul noptii, sa apara ursii la tomberoane pentru a imortaliza acest moment. Turistii trebuie sa fie atenti cind fac fotografii deoarece ursii infometati nu agreeaza lumina blitz-ului. Singura nemultumire a locuitorilor din Racadau este ca ursii fac mizerie si rastoarna tomberoanele si ca atunci cind se aduna multi turisti, din cauza galagiei pe care acestia o fac, ei nu pot dormi. CAMELIA CSIKI Vrajitoarele au alungat de la Iasi blestemele si seceta Simbata si duminica, la Iasi s-a desfasurat Congresul Vrajitoarelor care a reunit cele mai vestite prezicatoare din Romania. Intrunirea s-a facut in scopul declarat de a prepara si sfinti amestecurile din plante cu care sa lupte impotriva fortelor raului. La Iasi au sosit cele mai inzestrate sase vrajitoare, sub conducerea Mihaelei, supranumita "Regina Magiei". "Aceasta intrunire va aduce mult noroc Iasiului, un an foarte bun, alunga blestemele si seceta. Am ales Iasiul pentru ca aici, in ultimul timp, au fost numai probleme, atit de suflet, cit si de bani. Tocmai m-am intors din Israel, unde am mers la chemarea vrajitoarei Egreta. Acolo am mers la Muntele Dragostei, la Izvorul Tamaduirii si la Bethleem, ca sa sfintesc ierburi si apa. Am plecat imbracata in haine negre, ca sa duc raul din Romania, si m-am intors in straie albe, ca sa aduc noroc si bucurie", a declarat Mihaela, nepoata vrajitoarei Omida, care a sosit la Iasi insotita de Mama Spania, de fiica ei, Aida, dar si de parapsihologul Ion Tugui. In prima zi a congresului au fost pregatite plantele, respectiv aceea a Norocului, Lutul Pamintului, Grija Omului si Radacina Vietii, ieri s-au aprins focurile magice, iar ierburile au fost fierte in apa sfintita, adunata din patru riuri din Romania. CATALIN DUMITRESCU Satenii din Iacobeni vor sa-si faca statiune Pina in urma cu aproximativ 60 de ani, in comuna suceveana Iacobeni exista una dintre cele mai cautate statiuni din zona. Era putin elitista, cautata in special de turistii straini, care a "disparut" intr-o singura noapte. Dupa 60 de ani, intreaga comunitate, angrenata pina nu de mult in industria miniera, a pus umarul pentru reinfiintarea statiunii, singura sansa de revitalizare a zonei. Intr-o noapte, la aceeasi ora, toate cladirile au luat foc "Statiunea Iacobeni s-a desfiintat din cauza unui sabotaj. Nimeni nu poate spune cui a apartinut acest sabotaj, dar cert este ca a existat", ne spune primarul comunei, Gheorghe Tomoioaga. Ipoteza sabotajului este justificata prin faptul ca, intr-o singura noapte, a ars toata statiunea: "Intr-o noapte a anului 1941, la ora 2.00, toate cladirile statiunii, fabrica de cherestea si moara au luat foc. Au fost mistuite in flacari bunuri care si azi ar fi fost benefice pentru zona, judet si tara. Niciodata nu s-a stabilit cum au izbucnit aceste incendii". Statiunea era cautata datorita izvoarelor de ape minerale din zona, pe care localnicii le denumeau borcuturi, izvoare cunoscute in toata Europa. Prin intermediul bailor de arnica, cu adaosuri de sare si cetina de brad, la Iacobeni se tratau, chiar la acea vreme, o multime de afectiuni interne si externe. "Statiunea era foarte cautata si nu mai era loc pentru turistii romani din cauza strainilor", spune Gheorghe Tomoioaga. La unul dintre izvoarele a carui apa se folosea la curele din statiune, asa-numitul izvor nr. 1, cu apa sulfuroasa, vin si astazi foarte multi oameni din nordul tarii. Amplasat la marginea soselei ce urca Mestecanisul, la izvor opresc zilnic zeci de oameni care iau apa in sticle sau chiar in butoaie si fac tratamente la domiciliu pentru tot ceea ce inseamna afectiuni interne, de la boli de ficat pina la cele de inima. Daca apa din izvorul nr. 1 este destinata curei interne, apa din izvoarele 2 si 3 este recomandata pentru cura externa, conform studiilor recente efectuate de Institutul National de Recuperare Medicala si Balneologie. Din mineri, experti in turism Dupa ce minele din zona s-au inchis, cei mai multi dintre locuitorii din Iacobeni au ramas pe drumuri. Asa ca singura solutie pentru supravietuirea localitatii a ramas turismul. Cu fonduri locale si judetene a inceput reconstructia statiunii. A fost amenajat un spatiu pentru cazarea turistilor, spatii pentru tratament si zeci de case pentru agroturism. "Avem nevoie de aparatura, dar sintem pe cale sa o obtinem din niste donatii din afara, astfel incit, in acest an, sa putem asigura tratamentul cu aerosoli", ne-a spus Gheorghe Tomoioaga, care a mai explicat: "Sint foarte multe persoane pensionate din minerit bolnave de silicoza. Specialistii din domeniu spun ca daca un bolnav de silicoza ar face macar zece cure pe an de aerosoli cu aceasta apa sulfuroasa si-ar prelungi viata cu cel putin 15 ani. Primii beneficiari ai statiunii ar fi locuitorii din Bazinul Dornelor. S-au facut demersuri pentru ca guvernul sa aprobe reinfiintarea statiunii Iacobeni". In Iacobeni, unul dintre putinele locuri din tara unde in cursurile de apa pot fi gasite pastravul si lostrita, pot fi cazati deja 200 de turisti in pensiunile taranesti si inca 200 de persoane in spatiul amenajat de primarie, spatiu care ar urma sa fie primul hotel al noii statiuni. "Totul este sa obtinem aceasta hotarire de guvern, de infiintare a statiunii. Am putea inlocui astfel salopeta neagra cu halatul alb", spune primarul Tomoioaga. Practic, comuna Iacobeni isi poate deschide portile ca statiune chiar de astazi. Ramine doar sa fie de acord si guvernul. TIBERIU AVRAM Editia de Transilvania Alerta in "Fisia Gaza" Col. Dorel Andras, seful IPJ Timis, a declarat ieri ca in cel mai scurt timp se va deschide in zona comerciala Brncoveanu, un Biroul al Politiei Economice care sa tina sub control activitatile comerciale ilicite. Cunoscuta sub numele de "Fisia Gaza" datorita numarului mare de bazare si magazine care apartin, cu preponderenta, cetatenilor arabi, Zona Brncoveanu este locul unde se practica evaziunea fiscala in stil mare. Desi acest lucru este cunoscut de mai multi ani, fenomenul nu poate fi stapinit deoarece controalele efectuate aici, fie si cele inopinate, au diversi "sifonari" care dau alarma, iar patronii buticurilor isi inchid proprietatile si dispar. SERGIU MIAT Ana-Maria va fi operata pe cord deschis Duminica la prinz, Ana-Maria Mihaescu, o fetita de numai sase zile, nascuta la Bucuresti, a fost adusa la Clinica de Cardiologie Timisoara dupa ce a fost diagnosticata cu o malformatie congenitala grava a inimii. Fetita sufera de transpozitie a vaselor sanguine mari ale inimii, malformatie care nu a mai fost tratata decit la clinica timisoreana. Starea ei este in acest moment stabila, zilele urmatoare ea urmind sa fie investigata pentru a se stabili daca diagnosticul pus de medicii de la Bucuresti este corect. Daca se va dovedi acest lucru, Ana-Maria va fi operata la Clinica de Cardiologie din Timisoara unde, cu mai bine de o luna in urma s-a efectuat, in premiera nationala, o operatie asemanatoare, tot la un nou-nascut. Furt in tandem Politistii timisoreni au primit, in ultimele saptamini, un numar mare de reclamatii privind disparitiile de biciclete, ceea ce i-a determinat sa organizeze o serie de actiuni pentru depistarea hotilor. Acestea s-au soldat cu arestarea lui Marius Buruciu, 25 de ani, din Timisoara care, in momentul retinerii, detinea 18 biciclete furate. Anchetatorii sint de parere ca Burciu are in sarcina mult mai multe furturi de biciclete, urmind o ancheta amanuntita pentru a i se stabili intreaga activitate infractionala. Doua noi universitati particulare Doua universitati particulare timisene - "Tibiscus" din Timisoara si Universitatea de Studii Europene "Iosif Constantin Dragan" din Lugoj - au toate sansele sa primeasca acreditarea definitiva, declara deputatul PSD Petru Abdea, secretarul Comisiei pentru Invatamint din Camera Deputatilor. Din cele 82 de universitati particulare existente in Romania la ora actuala, 20 au sanse sa primeasca acreditarea definitiva, in urma analizei rapoartelor intocmite de CMEA, MEC si de Ministerul Finantelor. Acestora li se poate adauga si Universitatea "Vasile Goldis" din Arad, trecuta si ea pe lista alba. GEORGETA PETROVICI Profesoara cercetata penal Profesoara Elisabeta Andonie (40 de ani), directoarea Liceului "Gheorghe Lazar" din comuna Pecica, judetul Arad, este cercetata penal, in stare de libertate, pentru neplata unei taxe, informeaza Rompres. Profesoara a organizat in luna ianuarie, in incinta institutiei pe care o conduce, o seara de discoteca pentru elevii scolii, fara a plati taxa dreptului de autor catre Uniunea Compozitorilor si Muzicologilor din Romnia. Conform prevederilor legale in vigoare, taxa dreptului de autor catre UCMR este obligatorie la organizarea oricarei activitati de divertisment. ( D.B.T .) Bani prea putini Vicepresedintele Consiliului Judetean Arad, ing. Gheorghe Falca, a declarat ca, fata de cele 69 de miliarde de lei solicitate de autoritatile locale, recenta rectificare bugetara a adus judetului Arad numai 3,5 miliarde de lei, informeaza Rompres. Potrivit calculelor facute, comunele si orasele din judet vor primi 2,59 miliarde lei, in vreme ce bugetului Consiliului Judetean Arad ii vor reveni 864 milioane lei. Judetului Arad nu i-au fost alocate fonduri nici pentru pietruirea de drumuri, nici pentru refacerea retelelor de apa-canal si nici pentru subventiile destinate protectiei persoanelor cu handicap. In aceasta situatie, Aradul ar putea ramine la iarna fara caldura, pentru ca Primaria Aradul se afla in pericol sa nu poata subventiona o parte din contravaloarea agentului termic care va fi furnizat populatiei in sezonul rece. ( D.B.T. ) Din cauza datoriilor si a blocajului financiar Caloriferele vor ramine reci Dupa toate probabilitatile, caloriferele vor ramine reci in aceasta iarna in orasele Calan si Hateg, dar si in comunele Baru Mare si Certejul de Sus, unele dintre cele mai intinse din judetul Hunedoara. Sistemele de alimentare cu energie termica nu mai functioneaza de ani buni din cauza ineficientei sistemului de transport a agentului termic. In alte cazuri, oamenii au optat pentru debransari masive de la sistemul centralizat pentru ca nu au mai putut suporta costul ridicat al caldurii. Un exemplu in acest sens este municipiul Brad unde societatea de distributie a agentului termic nu a achitat pina acum nici un leu din datoria de 19 miliarde pe care o are catre societatea Termoelectrica. Din aceasta cauza, stocul de carbune pentru la iarna este zero. O situatie mai buna se inregistreaza la termocentralele Mintia si Paroseni, unde necesarul de combustibil pentru la iarna este asigurat in proportie de 80%. Preturi usturatoare pentru conditii decente Conducerea Publiserv SA Zalau a anuntat ca, incepind cu 1 septembrie, s-au pus in aplicare noi majorari la consumul de apa menajera. Astfel, un metru cub de apa potabila va costa 5.668 lei, fata de 4.936, iar canalul 1.185 lei mc, in comparatie cu 1.037 lei cit era pretul practicat pina la aceasta data. Tot incepind cu 1 septembrie, pretul gigacaloriei va creste de la 350.000 lei, cit era iarna trecuta, la 550.000 lei. Datele furnizate de SC Publiserv SA Zalau arata ca pentru o camera, doua persoane vor plati cu aproximativ 300.000 lei mai mult decit anul trecut, pentru apartamentele de doua camere cu aproximativ 450.000 lei, iar la apartamentele de trei camere, doua persoane vor plati in jur de 1.500.000, cu 500.000 mai mult fata de iarna trecuta. Doar jumatate din localitatile judetului Alba au materia prima necesara pentru producerea energiei termice in sezonul rece, se arata in raportul inaintat guvernului de catre Prefectura Alba. In localitatile Blaj, Abrud, Cimpeni si Cugir exista mari probleme cu alimentarea cu combustibil, numai orasul Cugir mai necesitind achizitionarea a 3.200 de tone de pacura. Reviziile si reparatiile centralelor termice si ale retelelor de distributie s"nt ingreunate de datoriile mari pe care consumatorii le au fata de societatile producatoare. Astfel, la sfirsitul lunii august acestea aveau de recuperat de la beneficiari aproape 48 miliarde de lei. Tirgumuresenii se debranseaza intr-o veselie Numarul cererilor de debransare depuse de tirgumureseni la societatea de termoficare - Energomur a crescut simtitor fata de anii trecuti. Astfel, daca in 2000 s-au inregistrat 816 solicitari, in primele sase luni ale acestui an au fost deja inaintate 514 cereri de debransare. Se pare ca cei mai multi tirgumureseni care recurg la aceasta masura se tem ca nu vor mai putea face fata scumpirii energiei termice, in timp ce unii buni-platnici nu mai doresc sa suporte alaturi de restantieri consecintele neplatii datoriilor. Conducerea Energomur este ingrijorata de valul de cereri de debransare, sustinind ca aceasta va duce la cresterea costurilor de intretinere pentru cei putini care vor mai ramine in actualul sistem de termoficare. MARIUS MITRACHE CAMELIA BUHASCHI LUCIAN DOBRATER DRAGOS BARDOSI Productie insuficienta in Valea Jiului Compania Nationala a Huilei are o restanta de peste 75 mii tone de carbune catre principalii beneficiari, Termocentralele Mintia si Paroseni. Daca minerii nu vor livra cantitatea de carbune necesara, exista riscul ca, la iarna, toate orasele din judetul Hunedoara care depind de termocentralele Mintia si Paroseni sa nu beneficieze de agent termic pentru incalzirea locuintelor. Avind in vedere aceasta situatie, administratia CNH si reprezentantii sindicatelor miniere au hotarit sa se lucreze suplimentar cite doua simbete pe luna. Gheorghe Cioara, director general al CNH, spune insa ca masura nu a dat roade deoarece minerii care lucrau simbata isi luau liber in cursul saptaminii. ( M.M. ) Elevi sub limita de saracie Inspectoratul Scolar Cluj apreciaza la peste 25.000 numarul elevilor din clasele I-VIII cu probleme financiare, care vor avea nevoie de ajutorul oferit de stat in anul scolar urmator. Vor primi rechizite in valoare de peste 200.000 de lei elevii ai caror parinti se afla sub limita de 50% din venitul minim pe economie. Inspectorul-sef Mariana Dragomir a declarat ca rechizitele se vor distribui inca din primele zile de scoala si ca actiunea are drept scop prevenirea abandonului scolar. MIHAI BACALU Crima si sinucidere la Vilcele Iulian Varian (59 de ani) din satul Vilcele-Cluj, cunoscut in sat cu probleme neuropsihice, si-a atacat simbata seara, pe fondul consumului de alcool, concubina, careia i-a aplicat mai multe lovituri in zona toracelui si a miinilor. Apoi el a incercat sa se omoare cu acelasi cutit aplicindu-si mai multe lovituri in zona toracelui, dupa care s-a spinzurat in gradina. "Era spinzurat de un pom. L-am coborit repede si am incercat sa-l reanimam, dar nu am mai putut face nimic. Era mort. Am intrat in casa si am vazut-o pe Viorica intr-o balta de singe in bucatarie. Era moarta si ea", a declarat, Ioan Mascasan, un vecin. MIHAI SOICA Omorita de masina unui neamt Cetateanul german Murray Thomas More (33 de ani) a accidentat-o mortal, la sfirsitul saptaminii trecute, pe Buta Adela Lacrimioara, in virsta de 18 ani, din localitatea bistriteana Vermes. Accidentul s-a produs in localitatea Viile Tecii, ca urmare atit a vitezei excesive cu care neamtul conducea un jeep Opel Fron-tera, cit si a faptului ca fata a traversat in fuga drumul, tisnind din spatele unui autoturism ce stationa. FLORICA DURA Spargere la fundatie Doi minori din Satu-Mare sint cercetati pentru ca au furat bunuri din mai multe unitati apartinind Fundatiei Caritas, au declarat, ieri, reprezentantii IPJ Satu Mare, citati de Mediafax. Conform declaratiilor politistilor, Szabo Ervin Leonard (16 ani) si Varga Csaba (15 ani) au spart, in perioada iulie-august, doua gradinite, un dispensar medical si doua adaposturi de zi ale Fundatiei Caritas, de unde au furat bunuri in valoare de aproximativ 6 milioane de lei. ( D.B.T. ) Control la mincare In primele sapte luni ale anului in curs, Politia Sanitar-Veterinara Maramures a efectuat 1834 de controale de specialitate si a emis 11 ordonante de inchidere a unor unitati. S-au aplicat 251 de amenzi contraventionale insum"nd 161 milioane lei. Au fost confiscate produse de origine animala din care: 1,9 tone carne si produse din carne; 1,3 tone produse lactate din care 11,8 hectolitri de lapte, si 20,7 tone slanina importata din Grecia fiind in stare avansata de putrefactie. Ulterior, slanina a fost denaturata si destinata unei fabrici de sapun din Galati. Sefa Politiei Sanitar-Veterinare, dr. Livia Pop, ne-a declarat ca valoarea produselor confiscate se ridica la suma de 804 milioane lei. ADRIAN RUSU Pensie de 30.000 de lei O batrina din Petrosani traieste cu o pensie de urmas de numai 30.000 de lei pe luna si un ajutor social, dat de primarie, de 135.000 lei. Maria Fodor, la cei 74 de ani, locuieste singura intr-un apartament de bloc, fara nici un sprijin. Singurul copil pe care l-a avut a decedat, iar rudele pe care le mai are sint in Constanta. De altfel, singura sa dorinta si speranta este sa-si mai viziteze nepotii din Constanta. In acest sens, Maria Fodor a solicitat autoritatilor locale sa o ajute sa obtina o reducere la biletul de tren. MARIUS MITRACHE CEC a ramas fara presedinte Presedintele CEC, Ion Ghica, si-a inaintat demisia din aceasta functie la sfirsitul saptaminii trecute, informeaza Mediafax. Pentru prima data in evolutia sistemului bancar romanesc, conducerea executiva a unei banci este formata acum dintr-un singur membru, vicepresedintele Niculae Balan. "Am solicitat eliberarea din functie. Nu pot sa expun motivele care au stat la baza deciziei mele", a declarat Ion Ghica. Presedintele CEC si-a inaintat demisia ministrului finantelor Mihai Tanasescu, insa ultimul cuvint il va avea premierul Adrian Nastase, care are in atributii numirea conducerii executive a CEC. De altfel, inainte ca Ion Ghica sa-si dea demisia, CEC avea de o luna conducerea incompleta. Inca de atunci, BNR a trimis o scrisoare oficialilor Ministerului Finantelor, prin care a avertizat ca CEC ar putea fi penalizata deoarece nu are conducere executiva. ( D.B.T. ) Gravida salvata de pe creasta Fagarasului O femeie gravida in luna a 6-a a ajuns, ieri dimineata, la Spitalul Clinic Judetean Sibiu, dupa ce a fost adusa de pe creasta Muntilor Fagaras, unde suferise dureri uterine din cauza efortului. Anca Fluieras (25 de ani), din Cluj-Napoca, se afla pe munte impreuna cu sotul ei si cu fiul lor. Pentru ca drumul pina la spital ar fi zadarnicit efortul salvamontistilor sibieni, Prefectura Judetului Sibiu a intervenit si a obtinut aprobarile necesare pentru ridicarea unui elicopter de la unitatea militara din Sibiu. Salvamontistii sibieni au reusit, tot ieri, sa recupereze de pe creasta si o tinara de 13 ani care fusese lovita de o piatra. "Conditiile meteorologice au ingreunat aterizarea elicopterului la Cabana Podragu, insa femeia insarcinata si tinara accidentata au ajuns in siguranta la Spitalul Clinic Judetean Sibiu", ne-a declarat salvamontistul Adrian David. FELIX DAMIAN Expozitie chinologica la Timisoara 101 dobermani, ciobanesti si dalmatieni Peste 100 de splendide exemplare canine si-au etalat calitatile si fizicul la Timisoara, in cadrul celui mai reprezentativ eveniment canin, expozitia anuala a Asociatiei Chinologice din capitala Banatului. Prima expozitie de acest gen a avut loc in 1976. In expozitie s-au inscris peste 100 de ciini, reprezentind circa 30 de rase omologate, carora li s-au alaturat si vreo zece ciobanesti mioritici, rasa pentru care, data fiind nerecunoasterea ei inca de forurile internationale, nu s-a perceput taxa de inscriere. In rest, toti participantii au achitat, pentru fiecare exemplar, o taxa de 150.000 de lei. In ringurile de arbitraj au fost prezenti, pe linga majoritatea covirsitoare canina timisoreana, si reprezentanti ai Clubului National Schnauzer Brasov si ai Boxer Club National, din acelasi oras. Ioan Valeanu, vicepresedintele Asociatiei Chinologice Timisoara, era bucuros ca majoritatea crescatorilor locali sint tineri, acest lucru fiind relevat de grilele de inscriere. Cele mai la moda par a fi, la aceasta ora, rasele doberman, ciobanesc german, husky si dalmatian. Multi dintre crescatorii de ciini, unii veniti de la Oradea, Brasov, Cluj, Sinnicolau Mare si Lugoj, au adus cu ei, pe linga exemplarele inscrise in concurs, si restul familiei canine, astfel ca am putut admira pui de soricar si de foxterrier sirmos de toata frumusetea. Pe linga exemplare mai ciudate, cum ar fi ciinele Chow-Chow, au participat, neoficial, si 15 ciobanesti mioritici. Chiar si asa, ei au avut parte de o examinare aparte si de o premiere la fel. GEORGETA PETROVICI Sport de rasa la Tirgu-Mures Municipiul Tirgu-Mures a gazduit, la sfirsitul saptaminii trecute, Campionatele Internationale de calarie ale Romaniei - proba completa - si Finala Campionatului National de Calarie. La concurs au participat 16 sportivi din Austria, Bulgaria si Romania, ei concurind pentru premiul de 1.000 de dolari acordat pentru locul I pentru cele trei probe: dresaj, cros si obstacole. Proba de dresaj s-a desfasurat vineri dimineata, campionul primei zile de concurs fiind Viorel Bubau, multiplu campion international, care a pierdut cele mai putine puncte pe calul sau Carnaval. In cea de-a doua zi, dupa o scurta proba de steeple pe terenul de la hipodromul din Tirgu-Mures, concurentii s-au deplasat pe malul riului Mures, unde s-a desfasurat cea mai spectaculoasa proba a competitiei, cea de cros cu obstacole. In prezenta a peste 1.000 de spectatori, cuplurile cal - jokeu au trecut prin proba de foc. Si dupa aceasta zi, Viorel Bubau ocupa locul intii, iar trei competitori au platit greselile cailor, fiind descalificati. Ieri dimineata a avut loc si ultima proba, cea de obstacole. Claudiu Salistean, cu calul sau Trigger Happy, de la Clubul Dinamo, si-a demonstrat maiestria, reusind sa-l devanseze pe Viorel Bubau - la limita - cistigind primul loc atit la concursul international, cit si cel national. La finalul celor trei zile de concurs, podiumul a aratat astfel: Claudiu Salistean si calul Trigger Happy (Dinamo Bucuresti) - medalia de aur si 1.000 de dolari; Viorel Bubau si calul Carnaval (AS Scorillo Mures) - medalia de argint si 450 de dolari; Miroslav Iliev si calul Zambo (Bulgaria) - medalia de bronz si 350 de dolari. DRAGOS BARDOSI [47][pl.dll?rid=expresro] 