 Gheorghe Onisoru i-a cerut casa lui Nicolae Vacaroiu Presedintele CNSAS, Gheorghe Onisoru i-a facut o scurta vizita "de lucru" presedintelui Senatului, Nicolae Vacaroiu. Onisoru i-a cerut sprijinul presedintelui Senatului pentru ca suma prevazuta in bugetul pe 2001 sa fie mentinuta la nivelul convenit cu Ministerul Finantelor Publice. Onisoru s-a mai plins ca actuala cladire in care CNSAS isi desfasoata activitatea "le creeaza mari probleme - chiria este mare si nu exista sedii unde sa se constituie arhiva". Vacaroiu a declarat ca "a aranjat" ca Onisoru sa fie primit la guvern pentru a i se solutiona cererea. Presedintele CNSAS a mai cerut si rezolvarea problemei locuintei pentru el si alti trei colegi din provincie, care pina in prezent inchiriasera trei apartamente pentru care plateau patru-cinci milioane/luna. Situatia celor patru s-a complicat insa din luna ianuarie, cind a fost data o ordonanta prin care "nu li se mai da aceasta suma forfetara si i-au obligat sa-si inchirieze pe cont propriu apartament la hotel care costa 20 si ceva de milioane/luna", a povestit Nicolae Vacaroiu. Presedintele Senatului l-a "pasat" pe Onisoru secretarului general al guvernului pentru a le asigura pe perioada celor sase ani de mandat o locuinta de protocol, iar in cazul in care nu sint "disponibilitati" sa intervina la primarul Traian Basescu. Consens intre CNSAS si SRI SRI si Consiliul National pentru Studierea Arhivelor Securitatii sint pe aceeasi lungime de unda: Legea accesului la dosare va fi modificata. Presedintele CNSAS, Gheorghe Onisoru, ne-a declarat ca deja consiliul a inceput sa lucreze la aceste modificari, iar directorii-adjuncti din SRI sint la curent. "Cu Radu Timofte, proaspat venit, nu am avut inca o discutie. O vom face in curind, dar ne-a dat semnale prin presa ca asta este si intentia lui", a declarat Onisoru. Modificarile sint deocamdata in faza de proiect si ele vor fi definitivate in primavara, in urma discutiilor cu SRI si cu reprezentantii parlamentului. Gheorghe Onisoru a recunoscut ieri ca exista unele "articole de lege care se bat cap in cap" si chiar ar trebui modificate" pentru a face legea sa functioneze". De altfel, Onisoru i s-a plins si presedintelui Senatului, Nicolae Vacaroiu, ca termenul de sapte zile pentru verificarea dosarelor candidatilor in alegeri - spre exemplu - este prea scurt si a solicitat un timp mai indelungat pentru "rezolvarea" dosarelor. TEODORA GEORGESCU MIHAELA CONSTANTINESCU Bref Regimul fundatiilor, in vizorul Comisiei juridice a Camerei Corneliu Birsan a ramas singurul judecator roman propus pentru a face parte din Curtea Europeana a Drepturilor Omului. El a primit avizul Comisiei juridice a Camerei Deputatilor, urmind sa fie reconfirmat pe post si de catre CEDO. Luni, Comisia juridica a Camerei va avea un program extrem de incarcat, in care va discuta ordonanta privind regimul fundatiilor si asociatiilor, modificarea Legii organizarii judecatoresti si reintegrarea profesionala a celor care au fost in inchisoare. (T.G.) Parlamentul pune frina vizelor Parlamentul nu reuseste sa definitiveze doua proiecte de legi extrem de importante pentru eliminarea Romaniei de pe lista neagra a vizelor: cel privind regimul strainilor si cel privind secretul de stat. Cele doua proiecte treneaza in parlament inca din legislatura trecuta, iar divergentele pe marginea lor au ajuns in plenul reunit al celor doua Camere. Drept urmare, Biroul Permanent al Camerei a decis sa ceara guvernului un punct de vedere pe marginea acestor proiecte . (T.G.) Visul lui Trita s-a spulberat Deputatii au respins ieri, in unanimitate, proiectul de lege al actualului senator PDSR Trita Fanita, fost PD, privind infiintarea si organizarea Agentiei Nationale a Fermelor Agricole. Proiectul fusese respins inca din legislatura trecuta de catre Comisia de agricultura, pe motiv ca exista "Ordonanta Muresan" (198/1999) privind privatizarea societatilor comerciale care detin terenuri agricole. Ilie Sirbu, actualul ministru al agriculturii, a anuntat ca va modifica ordonanta in cauza, completind-o cu prevederi din proiectul senatorului. Trita Fanita este insa extrem de nemultumit de faptul ca deputatii au respins o lege votata de Senat si de faptul ca senatorii vor lua in discutie "Ordonanta Muresan". Fanita a declarat ieri ca va discuta cu premierul Nastase aceasta situatie.(T.G.) Iliescu nu vrea sa auda de statuia lui Antonescu Presedintele Iliescu nu este de acord cu demersul primarului Dumitru Sechelariu privind ridicarea in Bacau a unei statui a maresalului Ion Antonescu. Seful statului, spune purtatorul de cuvint Corina Cretu, nu a primit scrisoarea romanilor americani care i-au cerut sa stopeze actiunea primarului Sechelariu, dar "pozitia sefului statului in aceasta chestiune este cea prezentata de mai multe ori in mod public". Iliescu, a afirmat Corina Cretu, nu este de acord cu reabilitarea acestuia "tinind cont de rolul sau de atragere a Romaniei in coalitia hitlerista". (C.O.) Vacaroiu are grija de oamenii sai Andrei Alexandru, consilierul de presa al lui Nicolae Vacaroiu, va deveni "starostele" unui compartiment urias al Senatului, care va ingloba directiile de presa si relatii cu publicul, directiile de analiza si documentare, biblioteca din aceasta Camera legislativa. Andrei Alexandru a fost ziarist la inceputul anilor Ô90, apoi l-a urmat pe Ion Iliescu, fiind cunoscut in Senat ca un apropiat al presedintelui PDSR in toata perioada in care acesta a fost senator in opozitie. Dupa ce Nicolae Vacaroiu a devenit presedinte al Senatului, Andrei Alexandru a fost chemat la cabinetul acestuia, acum pregatindu-i-se un post mai important, dupa cum sustin surse din Senat. Andrei Alexandru neaga faptul ca s-ar fi luat vreo decizie in privinta sa. (A.D.) Sosele cu CD-uri pirat Romania va beneficia de sosele in structura carora vor fi incorporate CD-urile pirat confiscate. Cel putin aceasta este intentia Oficiului Roman pentru Drepturile de Autor, conform declaratiilor secretarului de stat pentru culte si cultura, Dumitru Pislaru. El a declarat ieri ca, in prezent, Oficiul poarta tratative cu Primaria si cu Ministerul Mediului pentru incorporarea acestor CD-uri pirat in structura soselelor aflate in constructie sau pentru "distrugerea lor nepoluanta". (T.G.) Iosif Boda crede ca ApR trebuie sa fie un partid, si nu o gasca "Alianta pentru Romania nu este a lui Melescanu!" Lansata la apa cu surle si trimbite in urma cu aproape patru ani, corabia ApR pluteste acum in deriva pe apele tulburi ale politicii. Din ditamai transatlanticul nu a ramas decit numele, zugravit cu litere de-o schioapa pe o goeleta dezmembrata. Cirmaciul este insa la fel de mindru ca in prima zi. Nu conteaza ca valurile i-au inghitit buna parte din echipaj, ca unii secunzi au dezertat, iar apa a patruns peste tot. El priveste trufas inainte si incearca sa acosteze prin diverse porturi, doar-doar va gasi intelegere ca sa-si repare vasul pe datorie si sa poata din nou sa faca croaziere de lux. In aceste conditii, un murmur de revolta se aude din ce in ce mai tare. Problema care se pune in momentul de fata este daca va mai rezista corabia in fata furtunii care se anunta la Conventia Nationala. Toata lumea asteapta sa se intimple ceva. Bine, rau, numai sa se intimple. Ca lucrurile nu sint nici pe departe roz, o confirma si interviul pe care ni l-a acordat, in exclusivitate, Iosif Boda, unul dintre cei cinci fondatori ai partidului.(R.P.) Domnule Iosif Boda, ati creat impresia ca, in cazul in care ApR decide miine sa vireze doctrinar spre centru-dreapta, il veti parasi pe domnul Melescanu... As lamuri unele lucruri. Pentru ca lucrurile nu sint asa de simple cum rezulta din declaratia domnului Tinca. Trebuie inteles un lucru: ApR nu este a lui Melescanu. El nu poate sa spuna "Partidul sint eu, voi toti ceilalti puteti pleca". Nimeni nu-si poate expropria un partid. Nici macar presedintele sau. O institutie o data creata, un partid politic, de regula depaseste limitele initiatorilor. Iar Melescanu n-a fost singur atunci cind a pornit la drum. Noi l-am acceptat in tot acest timp ca lider, ba chiar ni l-am insusit. Dar ApR nu exista numai datorita lui Melescanu. A existat pentru ca noi la inceput am avut o anumita doctrina. Ca nu ne-am tinut de ea, este alta mincare de peste. Poate ne-a fost frica de ea, sau poate ne-am speriat de ea. Va spun insa ca daca "grupul celor cinci" nu era, nu era nici domnul Melescanu. Este perfect adevarat ca noi ni l-am asumat ca lider si am construit ApR in jurul sau. Daca vorbim de doctrina, eu nu fac alergie cind e vorba de dreapta, de stinga, de centru-dreapta sau centru-stinga. Trebuie sa spun ca nu virajul catre centru-dreapta in sine m-ar deranja. Ci faptul ca ApR, de o buna bucata de vreme, este perceputa, chiar de liderul sau, ca un fel de minge pe care astazi poti s-o vopsesti in verde, miine in rosu... Nu cred ca e posibil asa ceva. Asta e o treaba mult prea serioasa, care nu poate fi transata printr-o simpla declaratie, fie ea a domnului Viorel Catarama sau a lui Teodor Melescanu. Schimbarea orientarii doctrinare, ca si aliantele sau fuziunea cu un alt partid, constituie atributul exclusiv al Conventiei Nationale sau Conferinta sau Congres Extraordinar. Asadar, Consiliul de miine poate dezbate si propune, dar nu poate decide. Poate insa lua din nou act de retragerea intregii conduceri Apropo de pasul inapoi, dvs. ce veti face? Eu am facut pasul inapoi. Intre cele doua tururi, la o sedinta din asta tip "inainte de a ma naste eu", cu bannere si stegulete, am demisionat din toate functiile de conducere pe care le detineam in ApR. Cite le mai detineam, ca nici dracu' nu mai stie care dintre noi mai este membru in Biroul Executiv si care nu. Eu sint chiar curios cine va veni la Consiliul asta National din 10 Credeti ca se mai poate face ceva pe partea stinga a scenei politice, care este destul de ocupata acum? Si ce daca stinga este puternica? Aparent este foarte puternica, cita vreme exista patru partide care se revendica a fi social-democrate. Polarizarea lor ar fi o posibilitate, sau daca nu chiar o necesitate. Crearea celuilalt picior al scenei politice romanesti, dreapta sau centru-dreapta, este cel putin la fel de importanta, daca vreti, Si atunci de ce nu va vedeti pe acest "picior de dreapta"? Nu conteaza daca eu vreau sau nu. Un lider n-ar trebui sa se reprezinte numai pe sine, ca atunci nu mai este un lider politic. Nu vine cineva si zice "hai sa mergem pe varianta cealalta, ca e liber drumul, iar pe aici este aglomerat". Asa cum nici cu declaratia "hai sa fac o alianta cu PD" nu faci mare scofala acum! Nu este o perioada de aliante, ci de fuziuni. Asta daca vrei sa fi serios politic. NU se pune problema de ce ne-ar placea unuia sau altuia dintre noi, ci de ce anume ar fi necesar sa facem. Mie poate sa nu-mi placa PDSR si sa sustin ideea fuziunii cu PDSR, poate sa nu-mi placa PNL si sa sustin ideea fuziunii cu PNL, daca e necesar. Aici nu e vorba de optiuni doar personale. E nevoie de decizia unei comunitati politice, a unui Ce credeti ca ar trebui sa faca ApR in momentul de fata? Sa functioneze ca un partid politic si nu ca o gasca. Sa-si consulte structurile, pentru ca la noi s-a manifestat, din pacate, efectul Ceapaev. El avea chestiunea asta, se urca pe cal, di-gi-dim, di-gi-dim si se trezea in rindurile dusmanilor. Dadea cu sabia si cind se uita in spate armata nu-l mai urma, nu era nimeni. Asa a patit si conducatorul ApR, a zis di-gi-dim spre PUNR, di-gi-dim spre PSDR, di-gi-dim spre PNL. Acum, din nou, di-gi-dim spre PD sau centru-dreapta. Aici e vorba de o decizie politica. Vad ca domnul Melescanu a preluat de la Petre Roman - asa se explica poate si apropierea lor - teza potrivit careia "cu cit pleaca oameni mai multi si mai valorosi din partid, cu atit partidul se intareste". Pai daca toate plecarile de la noi nu conteaza... Sa va spun cinstit, eu am ramas masca. Cit sint eu de cu singe rece la chestii de acest gen, tot nu pot sa pricep care sint ratiunile acestor miscari politice. Daca tot vorbim de viitoarea orientare a partidului, ApR trebuie sa-si aleaga mai intii o conducere legitima. La ora actuala nu mai are o conducere legitima, pentru ca domnul Melescanu a tot anuntat de citeva ori ca a demisionat din functia de presedinte al ApR, iar toti membrii Verbal... Eu as zice chiar formal. A zis ca daca ApR nu ia peste 10 la suta - nu ca nu intra in parlament! - demisioneaza. Deci eu astept ca ApR sa aiba o conducere legitima si, functie de ce se va decide la un Congres al partidului, s-o apuce intr-o directie. Eu as fi cel mai fericit om sa pot spune ca in momentul de fata ApR are sanse, cu actuala conducere, sa mearga de sine-statator. Nu pot sa spun asta. In principiu, nu resping din start nici o optiune doctrinara serioasa. Nu spun ca nu se poate merge, de exemplu, catre un partid de centru-dreapta, spun doar ca nu se poate sa ne schimbam orientarea politica mereu dupa directia din care vine mirosul de slanina prajita. Si, ceea ce consider ca este foarte important, nu cred ca la ora actuala sint posibile aliante, si nici nu sint avenite. Acum sint S-au mai vazut cazuri de aliante "contra naturii", iar justificarea folosita este "asta e politica". E adevarat ca noi, ApR-ul, ne-am si imbratisat si ne-am "aia" cu toata lumea. Asta a fost pacatul nostru in acesti trei ani: nu ne-am stabilit intr-un loc anume. Dar ideea ca PD ar putea deveni alternativa la guvernarea PDSR este iluzie. Am auzit de dragoste intre doi barbati, intre doua femei, dar n-am auzit ca din astfel de dragoste sa se nasca un copil. Nu cred ca doua partide provenite din acelasi trunchi doctrinar, social-democrat, sa se poata alterna la guvernare de pe aceeasi parte a terenului. PD insusi, daca vrea sa fie alternativa, trebuie sa faca un pas mai la dreapta scenei politice, mai spre centru-dreapta. Dar aici exista o forta foarte serioasa, care este PNL. Trebuie efectiv gindit care sint necesitatile Romaniei si ce Din ce spuneti, rezulta ca toate drumurile sint inchise. Ar trebui ApR sa-si puna cruce? Nu poate nimeni sa spuna cu inima usoara ca ar trebui sa-si puna cruce. S-ar putea ajunge insa si aici. Poate ca asta a fost rolul nostru pe scena politica: sa aduci in doi ani la 20% un partid care se naste cu 5%, si sa-l prabusesti apoi in cinci luni... Aici imi asum si eu partea mea de responsabilitate, dar aceasta responsabilitate trebuie sa si-o asume mai ales cei care au avut tot timpul piinea si cutitul. Cei care au avut, si nu exagerez cu nimic, putere discretionara in partid. ApR trebuie sa-si decida soarta. Nu cred ca singura are vreo perspectiva. Iar cu actuala conducere n-are nici o sansa pe scena politica. In conducerea asta ma includ si pe mine. Cred in orice caz ca trebuie sa vina persoane mai tinere decit mine si decit Melescanu. Oameni care au o alta pozitionare din start, astfel incit sa poata cumula mai multa energie si mai multa forta. A consemnat CRISTINA SOFRONIE Legea caselor a fost promulgata Presedintele Iliescu a promulgat, ieri, Legea privind regimul juridic al imobilelor preluate abuziv incepind din martie 1945, dupa cum a declarat purtatorul de cuvint, Corina Cretu. Ea a spus ca seful statului a luat act de hotarirea Curtii Constitutionale in privinta acestei legi si a analizat si punctele de vedere ale proprietarilor si chiriasilor care au cerut nepromulgarea legii. De altfel, un grup de chiriasi a pichetat ieri Palatul Cotroceni, protestind fata de promulgarea Legii caselor nationalizate. Conform Corinei Cretu, Iliescu este de parere ca adoptarea acestei legi reprezinta un pas important spre repararea unor nedreptati ale trecutului. Presedintele face apel la responsabilitate si intelegere din partea chiriasilor si proprietarilor, carora le cere sa inteleaga constringerile care au dus la adoptarea prezentei legi. El isi exprima speranta ca justitia isi va face datoria si va aplica legea in spiritul si litera ei. CRISTIAN OPREA De la Cotroceni vestire Gheorghe Fulga preia conducerea SIE CSAT va analiza luni propunerea lui Ion Iliescu de numire a directorului Serviciului de Informatii Externe (SIE), a anuntat ieri purtatorul de cuvint al presedintelui, consilierul prezidential Corina Cretu. Conform unor surse din Cotroceni, noul sef al SIE va fi, pina la urma, Gheorghe Fulga, fost prefect de Brasov, fost consilier prezidential al presedintelui Iliescu. La aceeasi sedinta a CSAT vor fi prezentate concluziile colectivului de analiza a activitatii Serviciului de Telecomunicatii Speciale (STS). Va fi analizat si planul de activitate al CSAT pentru anul 2001, refacut pe baza propunerilor prezentate de membrii consiliului. Calvarul functionarilor a luat sfirsit Mult-trimbitata evaluare si atestare pe post a functionarilor publici de la fosta Presedintie a Romaniei, actuala Administratie Prezidentiala, s-a incheiat. Putinii dintre cei care l-au slujit pe Emil Constantinescu vor continua sa-l slujeasca si pe Ion Iliescu, dupa cum a afirmat ieri purtatorul de cuvint. Ea a anuntat ca cei care nu au trecut testele si-au gasit de lucru in alta parte, au fost transferati la alte institutii, iar cei care nu si-au gasit nimic, au fost pusi la dispozitia Agentiei Functionarilor Publici. Cretu a declarat ca in fiecare dintre departamentele existente in cadrul institutiei au fost pastrati si vechi angajati, care au luat "atestarea". Ea a precizat ca atestarile au avut in vedere testarea profesionala, in raport de noile nevoi ale administratiei prezidentiale.(C.O.) Guvernul a adoptat proiectul de lege privind statutul alesilor locali Consilierii vor fi "exmatriculati" dupa trei absente Executivul a adoptat in sedinta de ieri, proiectul de lege privind statutul alesilor locali. Prin alesi locali, in sensul proiectului de act normativ respectiv, se inteleg consilieri locali si judeteni, primarii si viceprimarii, presedintii si vicepresedintii consiliilor judetene. Notiunii de ales local ii este asimilat, de asemenea, si delegatul satesc. In ceea ce priveste calitatea de consilier sau de primar, aceasta inceteaza de drept inainte de exprimarea duratei normale a mandatului in cazurile de: demisie; incompatibilitate; schimbarea domiciliului intr-o alta unitate administrativ-teritoriala; absenta nemotivata de la mai mult de trei sedinte ordinare consecutive a consiliului; imposibilitatea exercitarii mandatului pe o perioada mai mare de sase luni consecutiv, cu exceptia cazurilor prevazute de lege; condamnarea printr-o hotarire judecatoreasca ramasa definitiv la o pedeapsa privativa de libertate; punerea sub interdictie judecatoreasca; pierderea drepturilor electorale. Potrivit proiectului de act normativ adoptat ieri de guvern, calitatea de consilier local sau judetean este incompatibila cu: functia de prefect sau subprefect; calitatea de functionar public sau de angajat cu contract de munca individual in aparatul propriu al consiliului respectiv sau in aparatul propriu al consiliului respectiv sau in aparatul propriu al prefecturii din judetul in cauza; calitatea de administrator al unei regii aflata sub autoritatea consiliului respectiv sau conducator al unui serviciu public de specialitate sau al unei institutii publice subordonate consiliului local sau judetean in cauza; functia de primar; calitatea de deputat sau senator, membru al guvernului; secretar sau subsecretar de stat ori asimilati acestora, precum si cu functii care, potrivit legii, nu permit persoanelor care le detin sa fie alese. Purtatorul de cuvint al guvernului, Claudiu Lucaci, a declarat ca executivul a decis, totodata ca, in comisia parlamentara de mediere la Legea administratiei publice locale, reprezentantii PDSR sa solicite eliminarea din acest act normativ a prevederii privitoare la suspendarea unui primar in faza de urmarire penala. Claudiu Lucaci ne-a mai precizat ca proiectul de lege privind statutul alesilor locali va intra in dezbaterea parlamentului in procedura de urgenta. MADALINA SISU [17][pl.dll?rid=expresro] 