 Sindromul "Kosovo" Burloiu si Banu ingroasa rindurile arbitrilor suspendati Sorin Burloiu si Valeriu Banu, cei doi "cavaleri ai fluierului" care au ajutat Ceahlaul Piatra Neamt sa-si adjudece victoria in partida cu Rocar, din etapa a 11-a a Diviziei A la fotbal, au fost suspendati ieri de Subcomisia de Disciplina a Arbitrilor cite patru meciuri. Burloiu si Banu au refuzat sa faca vreun comentariu pe tema sanctiunilor dictate de forul federal. Arbitrul asistent Banu a mentionat totusi ca va face recurs la Comisia de Apel. Penalizarile dictate ieri ridica la 26 numarul etapelor de suspendare incasate din partea Subcomisiei de "fluierasii" care au arbitrat la Piatra Neamt in ultimele patru meciuri. "Toti sint pusi sa arbitreze corect si uniform, indiferent de meciurile la care sint delegati. Nu-mi pot explica de ce, la partidele Ceahlaului de pe propriul teren, ei gresesc mai mult", a comentat Dan Petrescu - "Fibra", presedintele Subcomisiei de Disciplina, episoadele demne de "Twin Peaks" care se deruleaza in orasul moldav etapa de etapa. Lica a scapat Un alt caz petrecut in ultima etapa - prestatia lui Marcel Lica la meciul pierdut de Otelul pe propriul teren, 1-2 cu FC National - s-a soldat cu absolvirea arbitrului de orice vina. "Comisia de Evaluare a Etapei a apreciat ca am avut o prestatie buna, iar Subcomisia de Disciplina a ajuns la aceeasi concluzie", a declarat Lica dupa judecata. "Chiar observatorul Salomir a spus imediat dupa joc ca am nota sapte pentru ca, ulterior, sa aflu ca in raport am avut nota sase". Declaratiile lui Mihai Stoica, conducatorul galatenilor, care a sustinut ca Lica a "tras" cu oaspetii, au fost ignorate de arbitrul constantean: "Domnul Stoica incearca sa scoata castanele din foc cu mina arbitrilor. Este evident pentru oricine ca si in alte partide din campionat Otelul a jucat bine in prima repriza si slab in cea de-a doua, deci Nationalul n-a intors scorul de la 1-0 la 1-2 datorita mie. Eu l-am iertat pe Stoica si data trecuta, in primavara, cind m-a jignit". Dan Petrescu a subliniat si el ca Lica este nevinovat: "Am urmarit cele doua faze incriminate de galateni. Prima, cea din minutul 67, nu este suficient de clara, iar la cea din minutul 87 se vede foarte clar cum State, de la Otelul, face hent". Subcomisia de Disciplina le-a dat avertismente lui Sorin Vadana, arbitrul de rezerva al meciului Ceahlaul-Rocar 2-0, si lui Adi Stoica, arbitrul intilnirii ASA Tg. Mures-CSM Resita 1-1, din Divizia B. Acesta din urma a trecut cu vederea incidentele foarte grave petrecute in finalul partidei, cind jucatorii echipei-gazda s-au incaierat cu oaspetii. "L-am avertizat pe Stoica pentru ca n-a luat masurile disciplinare necesare la evenimentele produse dupa penalty-ul din final. El a spus ca gazdele l-au inconjurat atunci, dar nu l-au bruscat. Cum n-am avut o caseta video la indemina, i-am dat credit", a explicat "Fibra" de ce a scapat Stoica atit de ieftin. MATEI UDREA Razvan Lucescu a fost amendat cu 10 milioane de lei Comisia de Disciplina a Ligii Profesioniste de Fotbal a judecat ieri incidentele de la finalul partidei Steaua-Rapid, disputata in etapa trecuta. Pe scurt, portarul rapidist Razvan Lucescu a luat un steag alb-visiniu de la un suporter giulestean, drapel cu care s-a indreptat spre sectorul de stadion ocupat de "Armata Ultra", iar stelistul Pompiliu Stoica i l-a smuls din miini si l-a aruncat pe gazon. Steagul a fost recuperat, in final, de Nae Stanciu, capitanul "feroviarilor". Comisia de Disciplina a decis ca Stoica sa primeasca un avertisment si sa fie amendat cu suma de 5 milioane de lei. Lucescu-jr. a fost considerat principalul instigator si, pe linga avertisment, a primit si o sanctiune pecuniara de 10 milioane de lei. Clubul Steaua a fost amendat cu suma de 20 de milioane de lei, pentru comportamentul huliganic al galeriei. Doar Stanciu a scapat cu fata curata, neexistind probe care sa-i ateste in vreun fel vinovatia. Cazul presedintelui de la Otelul Galati, Mihai Stoica, a fost judecat dupa inchiderea acestei editii. (M.B.) Dennis Serban detroneaza liderul din Segunda Division Dennis Serban a marcat unicul gol al partidei Cordoba - Elche 0-1, in minutul 89, meci contind pentru a doua divizie spaniola de fotbal. Reusita sa a fost umbrita de faptul ca a primit cartonasul rosu un minut mai tirziu, pentru o intrare dura asupra unui adversar. De fapt, intreaga disputa a fost tensionata, ambele echipe colectionind nu mai putin de 12 avertismente. Prin golul marcat, jucatorul roman a reusit sa detroneze liderul, Cordoba, care a cedat prima pozitie a clasamentului dupa cinci etape. Salamanca a trecut, pe propriul teren, cu 1-0, de formatia Jaen, iar Bogdan Stelea si Catalin Munteanu au avut prestatii apreciate de presa spaniola. Iulian Filipescu a evoluat titular in partida Eibar - Betis (0-0), internationalul roman situindu-se in nota echipei andaluze. In Primera Division, Laurentiu Rosu a alergat doar 22 de minute pe stadionul "Nou Camp", el fiind trimis pe teren abia in repriza a doua a confruntarii Barcelona - Numancia (1-1). Jean Barbu s-a aflat doar pe banca de rezerve. Gica Craioveanu a intrat in minutul 50 al meciului Racing Santander - Villarreal (3-1). Deportivo Alaves, echipa internationalului roman Cosmin Contra, a pierdut surprinzator, acasa, 0-1, in fata celor de la Real Sociedad. "Gurita" a fost notat cu trei stele in cotidianul catalan "El Mundo Deportivo", cel mai bun calificativ din cadrul echipei sale. DANIEL NAZARE Ioan Dobrescu: "Suspendarea lui Vastag este o aberatie" Ioan Dobrescu, secretar de stat la Ministerul Tineretului si Sportului, considera "o aberatie" suspendarea pe o perioada de patru ani a antrenorilor Francisc Vastag si Grigore Bondavali. Dupa cum se stie, miercuri dupa-amiaza, Biroul Executiv al Federatiei Romane de Box a hotarit, cu o larga majoritate, excluderea de la loturile romane a fostului antrenor-coordonator al "tricolorilor" pe motiv ca pugilistii pregatiti de tandemul Vastag-Bondavali nu au obtinut nici o medalie la Jocurile Olimpice de la Sydney. Considerind ca aceasta decizie este "cel putin absurda, daca tinem cont ca Vastag a reusit, ca antrenor, sa aiba rezultate foarte bune la ultimele Campionate Mondiale, si ca a fost unul dintre cei mai valorosi sportivi ai Romaniei", Dobrescu a hotarit sa intervina. In acest sens, Ion Pandele, responsabil cu relatiile dintre MTS si federatii, va analiza daca decizia Biroului Executiv al FR Box este statutara. "Daca se va dovedi ca aceasta hotarire nu este conforma cu statutul federatiei de box, noi vom anula hotarirea. Parerea mea este ca Vastag nu merita un asemenea tratament. Mai ales ca el deja demisionase din functia de antrenor- coordonator. Dreptatea este de partea lui. Ce se va intimpla cu succesorii lui Vastag daca nu vor reusi sa pregateasca boxeri care sa cistige medalii la urmatoarea Olimpiada? Vor trebui executati in piata publica?", a declarat Ioan Dobrescu. La rindul sau, Feri Vastag a precizat ca, prin aceasta hotarire, cei de la federatie au dorit sa se razbune pentru ca atit el, cit si fostul presedinte, Ion Serban, s-au opus ca boxul romanesc sa "incapa pe mina familiei Simion". LAURENTIU CIORNEI Ioan Andone si Emil Sandoi candideaza la postul de antrenor secund al nationalei Ladislau Bölöni si Ion Moldovan, antrenorul nationalei de seniori si, respectiv, tehnicianul echipei de tineret a Romaniei, vor discuta astazi, la sediul FRF, despre componenta loturilor pentru meciurile amicale de la mijlocul acestei luni, cu Iugoslavia (la seniori) si cu Italia (reprezentative sub 20 de ani). "Am incercat astazi (n.r. - ieri) sa discut cu Loti, dar am inteles ca a avut unele probleme. Trebuie sa lamurim aceasta problema pentru a sti fiecare pe cine se bazeaza", a declarat ieri Ion Moldovan. De la venirea lui Moldovan pe banca tehnica a selectionatei de tineret, la nationala mare au fost promovati patru jucatori: Chivu, Mutu, Catalin Munteanu si Alin Stoica. Lista se va mari insa, in cel mai scurt timp. Dupa trialul jucatorilor din tara, derulat luni si marti la stadionul "Lia Manoliu", selectionerul Bölöni s-a aratat foarte multumit de prestatia pitesteanului Codrea si a dinamovistului Marius Niculae, care au sanse foarte mari sa fie convocati la seniori pentru meciul cu Iugoslavia. Celor doi li se vor adauga alti citiva jucatori de la tineret in iarna, cind selectionata divizionara va participa la trei turnee de verificare in strainatate. Moldovan nu se arata insa nemultumit de faptul ca este pe cale sa piarda titularii echipei formate in ultimul an: "Macar de ar confirma toti acesti copii si sa fie promovati la seniori! Inseamna ca munca mea nu a fost in zadar". Tot astazi, Bölöni si Mircea Sandu, presedintele FRF, urmeaza sa discute variantele pentru postul de antrenor secund al nationalei, devenit vacant dupa ce Mircea Rednic a trecut la Rapid. Deoarece Bölöni nu agreeaza solutia Florin Cheran, in carti au ramas Emil Sandoi si Ioan Andone, cel din urma fiind in prezent antrenorul Sportului Studentesc. MATEI UDREA 