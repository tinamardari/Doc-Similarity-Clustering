MachineLearning Da-l incolo pe Tom Cruise! Nicole Kidman merge la Londra sa joace teatru Libera, celebra si frumoasa, Nicole Kidman are planuri mari pentru cariera ei, o data ce s-a despartit de Tom Cruise. Dupa ce a cucerit Hollywoodul, tinara australianca si-a propus sa cucereasca si Londra, jucind, de aceasta data, teatru. Iar dupa succesul pe care l-a avut anul trecut in capitala britanica pentru prestatia din piesa scrisa de David Hare, "Camera albastra", in care a aparut goala, Nicole Kidman a semnat un contract cu un teatru londonez de prestigiu. Ea va juca intr-o piesa a scriitorului Henrik Ibsen, "Doamna marii", fara sa renunte insa la proiectele cinematografice. (I.D.) Operatia de migrena Durerile de cap pot fi eliminate prin chirurgie estetica Suprimarea ridurilor de pe frunte cu ajutorul chirurgiei estetice face sa dispara ca prin minune migrenele, relateaza France Presse, citind un studiu realizat de un medic american. Acesta a fost intrigat cind o pacienta i-a spus ca, dupa mica interventie de reintinerire faciala prin care dorea sa ii dispara ridurile de pe frunte, migrenele care o chinuiau de ani buni au disparut ca prin farmec. Medicul a vrut sa verifice acest surprinzator si neasteptat efect secundar al chirurgiei estetice si a constatat ca din 39 de persoane care sufereau de migrene si care venisera sa isi opereze ridurile de pe frunte, 31 scapasera complet sau partial de durerile de cap. Chirurgul presupune ca tensiunea acumulata in muschiul dintre sprincene si care este eliminata prin netezirea ridurilor ar putea juca un rol in declansarea migrenelor . (I.A.) In versiunea originala a basmului imaginat de Fratii Grimm, Scufita Rosie era stripteuza! Elizabeth Bennet, lector la colegiile Washington si Jefferson, este de parere ca Scufita Rosie nu a fost, initial, o fetita inocenta, asa cum este ea cunoscuta de copiii din intreaga lume. Fratii Grimm au imaginat-o, de fapt, ca pe o stripteuza, povestea ei fiind o pilda, un avertisment referitor la intretinerea relatiilor sexuale inainte de casatorie, relateaza Annanova. Bennet spune ca aceasta idee initiala a povestii a fost abandonata de Fratii Grimm. Varianta in care Scufita Rosie era stripteuza se termina "moralizator", toate personajele umane, inclusiv vinatorul, fiind mincate de lup.(C.V.) Pe Internet exista Clubul penisurilor lungi In Statele Unite a luat fiinta recent un asa-numit Grup de Sprijin al Penisurilor mari (LPSG), care-i reuneste pe barbatii "ultradotati" in ce priveste marimea organului lor sexual, doritorii putindu-se abona prin Internet, la adresa http://www.lpsg.org Membrii LPSG beneficiaza de sfaturi despre cum pot evita ranirea marilor lor penisuri sau cum sa se descurce cu o partenera care nu poate face fata unor asemenea dimensiuni. De asemenea, ei pot participa la o serie de dezbateri de profil, in care se intorc pe toate partile probleme mai mult sau mai putin serioase. Spre exemplu, o dezbatere recenta a avut ca tema spinoasa problema "se poate innoda un penis lung?". Motoul grupului suna asa: "Un penis mare este si prieten, si dusman. Trateaza-l ca atare!" .(C.V.) Dupa parerea fratelui, Julia Roberts e lamentabila Intr-o populara emisiune de televiziune difuzata acum doua zile in SUA, Julia Roberts (33 de ani) a fost luata in tarbaca de fratele ei, Eric (44 de ani). Actorul a intrerupt orice relatie cu sora lui de peste 10 ani, insa antipatia reciproca a mocnit pina acum, fara declaratii jignitoare. In primul rind, Eric a zis pe post ca sora lui nu face fata rolurilor care i se ofera si ca prestatia ei in pelicula "Erin Brockovich" este lamentabila, chiar daca, pentru rolul respectiv, e nominalizata la Oscarul pentru "Cea mai buna actrita". Apoi, fratele ei de singe a afirmat ca, acum 15 ani, el a fost cel care i-a aranjat sa debuteze in filmul "Blood Red", in timp ce ea nu a miscat nici un deget ca sa-l ajute in cariera. Referindu-se la ultimele roluri ale Juliei, Eric a spus ca "pantalonii pe care-i poarta sint prea mari pentru ea". Contactata de ziaristi, Julia a refuzat sa comenteze declaratiile fratelui ei. LIVIU SERBANESCU Pentru ca spre Est sint vecini saraci care vor sa ajunga in Occident, Guvernul ungar pune straja la hotar Ungaria se confrunta cu un numar din ce in ce mai mare de imigranti ilegali, in ciuda sumelor mari acordate de Uniunea Europeana pentru securizarea granitelor acestei tari in conformitate cu standardele Schengen, transmite Reuters. In 2000, au fost prinse pe teritoriul ungar 18.000 de persoane aflate in situatie ilegala si in continuare nu exista semne ca numarul acestora ar scadea. Cei mai multi imigranti care tranziteaza Ungaria sint de nationalitate chineza, romana, irakiana, srilankeza si afgana. Autoritatile ungare se pling ca au de supravegheat o linie de frontiera mult mai mare decit a oricarui alt stat candidat la aderare, 1.700 de kilometri, plus ca au granite cu nu mai putin de sapte state, dintre care doua tari foarte sarace cum sint Romania si Ucraina. Desi aproximativ 70 la suta din imigrantii ilegali sint prinsi, situatia devine din ce in ce mai dificila, din cauza lipsei de restrictii si control sever la iesirea si intrarea in spatiul fostei URSS si a granitelor permeabile ale Ungariei cu Romania, Ucraina si Iugoslavia. In cursul acestei luni, guvernul de la Budapesta va dezbate amendamente la legile existente privind cetatenia, refugiatii, controlul la granita si cetatenii straini, amendamente prin care se urmareste armonizarea legislatiei ungare cu cea a Uniunii Europene. In urmatorii citiva ani, Ungaria va mai angaja 3.500 de graniceri. In plus, granicerii vor fi dotati cu echipamente pentru vedere pe timp de noapte, precum si cu dispozitive electronice de verificare a documentelor. Anul trecut, UE a platit jumatate din cei 24 de miliarde de forinti (84,5 milioane de dolari) folositi in scopul intaririi controlului la frontiere, iar in acest an, Uniunea va contribui cu alti 32 de milioane de forinti. ISABELLA ALEXANDRESCU Flash Droguri din Romania, capturate in Cehia Vamesii cehi au confiscat 88 de kilograme de heroina, la punctul de trecere rutiera Kuty-Breclav, de la frontiera Cehiei cu Slovacia. Avind o valoare estimata la 88 de milioane de coroane (aproximativ 2 milioane de dolari), drogurile au fost descoperite de un ciine special antrenat la bordul unui camion inmatriculat in Republica Ceha, ambalate in 176 de pachete. In camion se mai aflau doi cetateni cehi, care se intorceau in tara dintr-o calatorie in Romania. In cursul ultimelor doua luni, vamesii cehi au confiscat 160 de kilograme de heroina.(C.V.) Tiganii bulgari isi vind copiii pentru organe Tiganii dintr-un judet sarac din Bulgaria, Montana, isi vind copiii pentru sume cuprinse intre 500 si 1500 de leva (6-18 milioane de lei), nu pentru adoptie, ci, dupa cum avertizeaza presa bulgara, pentru transplant de organe. Potrivit unor responsabili ai Serviciului de lupta impotriva crimei organizate, citati de presa bulgara, in spatele traficului cu copii se afla de fapt mafia internationala a comertului cu organe. Procedura este foarte simpla, tiganii care nu mai au bani ca sa isi intretina familiile semneaza simple declaratii notariale prin care renunta la copiii mici, iar micutii iau calea Occidentului. Afacerile cu copii au intrat in atentia autoritatilor bulgare in decembrie anul trecut, cind au fost vinduti cinci baietei cu virste intre doi si patru ani. Traficantii au folosit doua orfelinate prin intermediul carora legalizarea adoptiei se facea mult mai usor. PETIO PETKOV(Sofia) Papagalul rocker care fluiera dupa blonde Britanica Marlene Guest este dispusa sa ofere o recompensa substantiala pentru a-l recupera pe cel mai bun prieten al sau, papagalul Smarty, care i-a fost furat in urma cu doua zile. Pe linga faptul ca este un exemplar superb de papagal din rasa Amazon, Smarty are niste calitati cu totul iesite din comun, el obisnuind sa fluiere dupa blonde si sa dea din cap ca rockerii pe muzica celor de la Status Quo. Istetul papagal a fost furat din colivia sa marti, iar stapina lui spune ca ar fi preferat ca hotii sa-i ia orice din casa, televizorul sau video-ul, dar nu pe Smarty. Marlene Guest, din localitatea britanica Rotherham, nordul Angliei, spune ca Smarty era un orator excelent si invata extraordinar de repede. Pe linga faptul ca ii placea sa fluiere dupa blonde, papagalul se uita la televizor si parea sa se amuze copios la filmele cu Stan si Bran. (L.C.) Rusia a cistigat "razboiul aerian" cu SUA Compania nationala de transport aerian a Rusiei, "Aeroflot", s-a declarat victorioasa in privinta drepturilor fumatorilor, mai precis a legislatiei americane care interzice fumatul la bordul avioanelor. Un purtator de cuvint al "Aeroflot" a mentionat ca autoritatile americane au recunoscut ca interzicerea fumatului la bordul unor avioane apartinind companiei nationale a unei tari straine ar fi o incalcare a suveranitatii acelui stat. "Cred ca acesta este un compromis echitabil, care ii satisface nu numai pe fumatorii rusi, ci si pe cei din alte tari, care zboara cu avioanele noastre", a spus purtatorul de cuvint. Partea rusa a cazut si ea de acord ca pe biletele pe care le vinde in SUA sa instiinteze potentialii clienti ca la bordul avioanelor "Aeroflot" se fumeaza. (C.V.) 86 de etaje in noua minute Pentru al treilea an consecutiv, alergatorul australian Paul Crake (foto stinga) a cistigat miercuri cea de-a 24-a editie a traditionalei curse organizate pe scarile celebrului zgirie-nori din New York, Empire State Building, relateaza AFP. Crake a urcat 86 de etaje ale cladirii, respectiv 1.500 de trepte, intr-un interval de 9,37 de minute, stabilind astfel un record personal. Australianul a fost urmat, la aproximativ un minut si jumatate, de germanul Holger Munkelt. Proba feminina a acestei curse a fost cistigata, ca si anul trecut, de americanca Cindy Moll (foto dreapta), cu timpul de 12 minute si 45 de secunde. La intrecere au participat 150 de concurenti, majoritatea terminind cursa extenuati si gifiind, in aplauzele angajatilor din birourile cladirii. Printre participanti s-a numarat si un batrinel de 89 de ani, Chico Scimone, fost cintaret de opera, care a declarat ca aceasta cursa reprezinta o verificare anuala a starii sanatatii sale. (L.C.) Terorism "pornografic" in retea Pe foarte multe pagini Internet, in special pornografice, exista "mesaje secrete" care ar putea contine planuri pentru atacuri teroriste orchestrate (si) de miliardarul de origine saudita Oussama ben Laden, scrie cotidianul american "USA Today". Gruparile teroriste se folosesc de cele mai populare (implicit cele mai frecventate) dintre locatiile Internet pentru a coordona activitatile membrilor lor raspinditi in lume. "Asta se cheama logistica ieftina si foarte usor de activat", a declarat Yonah Alexander, presedintele Centrului International pentru Studiul Terorismului. Sistemele de mesagerie electronica BBS (bulletin board) ale locatiilor specializate in pornografie sau sport (primele doua din topul celor mai accesate pagini Internet) sint si cele mai folosite de extremisti, intr-o gama extrem de variata: text cifrat sau clar (care serveste la decriptarea altor mesaje), imagini (inclusiv casete aparent publicitare) si chiar filme, a spus si Ben Venckze, expert in spionaj informatic. (C.V.) "Virusul Dragostei" loveste din nou O noua versiune a celebrului "Virus al Dragostei", care afecteaza prin e-mail calculatoarele legate la reteaua de Internet, a inceput sa se raspindeasca in intreaga Europa incepind din noaptea de miercuri spre joi, reusind sa infecteze, in citeva ore, computerele a zeci de companii din Marea Britanie, Italia sau Franta. Mesajul soseste cu titlul "C'e una cartolina per te" (o vedere pentru tine), iar textul anunta ca ai primit din partea unui prieten o vedere virtuala "foarte speciala". Expertii au lansat un avertisment inca de ieri dimineata, temindu-se ca virusul ar putea face ravagii in intreaga Europa de indata ce oamenii vor veni la birou si vor deschide calculatoarele. (L.C.) Alarma de gradul zero Virusul HIV a invatat sa se fereasca de medicamentele anti-SIDA! Cercetatorii americani au prezentat o statistica extrem de alarmanta in ceea ce priveste cazurile de SIDA, in care se releva faptul ca peste 14 la suta din numarul de bolnavi inregistrati la ora actuala in Statele Unite nu raspund la unul sau mai multe dintre medicametele folosite in prezent, ceea ce inseamna ca sint infectati cu un nou tip de virus, rezistent la tratament. In cazul Europei, procentul cazurilor de infectii rezistente la medicamentele anti-HIV este de de 10 la suta, potrivit altor doua studii, realizate in Franta si Elvetia. Principala explicatie pentru aceasta crestere spectaculoasa este faptul ca medicamentele anti-HIV au devenit accesibile unui numar tot mai mare de oameni, dar multi dintre acestia nu urmeaza tratamentele intr-un mod corespunzator sau intrerup curele din diverse motive, ceea ce conduce la aparitia unor virususi mai rezistenti. Expertii afirma ca, din acest motiv, este necesar ca, in cazul persoanelor recent diagnosticate cu virusul HIV, sa se faca investigatii amanuntite pentru a se stabili care medicament are sanse sa combata cu succes infectia, astfel incit pacientul sa nu fie tratat ani de zile cu pastile complet inutile. Gindacii va scapa de SIDA Un grup de medici chinezi afirma ca este pe cale sa puna la punct un medicament miraculos pentru SIDA, care este realizat din citeva substante descoperite in structura banalilor gindaci de bucatarie. Potrivit echipei de medici de la institutul medical din Yunnan, sud-vestul Chinei, anumiti componentii chimici descoperiti in gindacii de bucatarie ar putea avea un efect cel putin la fel de puternic precum medicamentul AZT folosit in tratamentul impotriva SIDA. Seful echipei, medicul Li Shunan, si-a petrecut 20 de ani studiind compozitia chimica a gindacilor, inspirindu-se din traditiile unei minoritati etnice din Yunnan, care folosea gindacii de bucatarie pentru tratarea plagilor deschise. LIVIA CIMPOERU Saddam Hussein ridica oaste pentru eliberarea Ierusalimului Guvernul irakian a anuntat miercuri crearea unui corp de armata destinat eliberarii Ierusalimului, la initiativa presedintelui Saddam Hussein. "In baza ordinului presedintelui, noi am inceput formarea primei brigazi de voluntari in «Armata Al-Qods Al-Sharif» (numele arab al Ierusalimului) pentru eliberarea Palestinei de la Mediterana pina la Iordania", a declarat Ali Hassan Al-Majid, membru al Consiliului de Comanda a Revolutiei, forul conducator din Irak. Oficialul irakian a mentionat ca aceasta prima brigada regrupeaza "o unitate militara a (partidului) Baas, din cartierul Al-Karkh, din Bagdad". In acelasi cartier, partidul (unic) de guvernamint are cantonate "prima si cea de-a doua divizie" ale armatei regulate irakiene. Anuntul a fost facut a doua zi dupa cistigarea alegerilor din Israel de catre Ariel Sharon, a carui victorie a fost intimpinata cu un val de proteste in lumea araba. La mijlocul lunii ianuarie, Saddam Hussein afirmase ca tara sa este gata sa bombardeze Israelul, timp de sase luni, cu artileria grea, fara intrerupere, in scopul de a "elibera Palestina". Liderul irakian si-a luat nasul la purtare, apreciaza CIA Saddam "este din ce in ce mai increzator in capacitatea lui de a se mentine la putere si de a-si relansa programele de dezvoltare a unor arme de distrugere in masa", a apreciat directorul CIA, George Tenet, in cursul unei audieri in Senatul american. "Prin eliminarea opozantilor, dispozitivul sau de securitate ii permite sa continue sa-si impuna autoritatea si sa isi cultive o imagine de invincibilitate in Irak", a spus Tenet, citat de AFP. CONSTANTIN VLAD Pentru ca si copiii turnatorilor au beneficiat de pe urma statutului parintilor lor, Securistii bulgari vor fi dati in vileag cu tot neamul lor Un nou proiect de lege pentru deconspirarea dosarelor fostilor colaboratori ai securitatii din Bulgaria prevede publicarea, pe linga numele ofiterilor si colaboratorilor securitatii si ai serviciilor de informatii ale armatei din perioada comunista, si numele copiilor acestora. In proiectul de lege a fost introdusa notiunea de "persoane favorizate", fiind vorba de toti cei care au profitat de pe urma privilegiilor profesionale, educationale, administrative si materiale care erau garantate prin apartenenta la aparatul represiv. Din aceasta categorie fac parte si copiii agentilor straini si bulgari ai serviciilor comuniste de informatii, precum si criminalii de drept comun, care au colaborat, in schimbul anularii unor pedepse. Deputatii socialisti au boicotat, in semn de protest, lucrarile Comisiei parlamentare pentru securitate nationala. Noua lege permite deconspirarea ofiterilor si colaboratorilor actualelor servicii de informatii daca acestia sint si persoane publice. O comisie formata din presedintele Curtii Constitutionale, procurorul general si presedintele Curtii de Apel va face o ultima selectie inainte ca listele turnatorilor sa apara pe Internet. PETIO PETKOV Curtea Constitutionala de la Sofia a decis: Regele Simeon nu poate fi presedintele Bulgariei Cu o majoritate de numai doua voturi, Curtea Constitutionala a Bulgariei i-a interzis fostului rege Simeon al II-lea dreptul de a se inscrie in cursa pentru alegerile prezidentiale din acest an, hotarind ca, pentru a putea candida la postul suprem, orice cetatean bulgar trebuie sa-si fi petrecut cel putin jumatate din ultimii cinci ani in Bulgaria. In ultima perioada, fostul rege si-a vizitat tara de opt ori, avertizind ca se va implica activ in viata politica si ca este probabil sa candideze la functia de presedinte. Liderii opozitiei i-au acuzat pe premierul Ivan Kostov si pe presedintele Petar Stoianov ca au exercitat presiuni in vederea eliminarii lui Simeon din cursa prezidentiala. De altfel, Uniunea Fortelor de Dreapta, partidul aflat la putere, s-a grabit sa-si anunte sprijinul pentru un al doilea mandat al actualului sef al statului, cu opt luni inainte de alegeri. In urma cu trei saptamini, fostul rege s-a stabilit definitiv la resedinta regala Vrania, situata in apropierea Sofiei, fiindu-i restituite inca citeva palate si cabane de vinatoare din provincie. Fara a participa activ la viata politica bulgara, regele Simeon ocupa locul al treilea in clasamentul celor mai populare figuri politice bulgare, dupa presedintele Petar Stoianov si primarul capitalei, Stefan Sofianski. PETIO PETKOV 16 naufragiati au supravietuit 12 zile sugind lapte de la sinul unei femei Pierduti pe mare, intr-o barcuta, 16 imigranti ilegali dominicani au inselat moartea, supravietuind timp de 12 zile, doar cu lapte de ... mama, informeaza cotidianul american "The Orlando Sentinel". Dupa citeva zile de plutit in deriva prin Oceanul Atlantic, cei 16 aveau gitul atit de uscat, incit scuipau singe si abia puteau sa mai ingaime citeva vorbe. Ei au avut parte insa de o adevarata minune: printre ei se afla o tinara mama, care avea acasa o fetita de un an, pe care inca o alapta. Darul maternitatii a salvat de la moarte 15 persoane, chinuite de foame si sete. Cei 16 platisera cite 125-250 de dolari, echivalentul a doua luni de salariu, traficantilor de imigranti ilegali, pentru a ajunge in Puerto Rico, dar cind barca a ajuns in larg, intr-o zona de curenti puternici, in Oceanul Atlantic, si-au dat seama ca busola este stricata. Apa si alimentele s-au terminat in trei zile, ca si combustibilul. Cu fiecare ora, se deshidratau din ce in ce mai tare, cel mai slabit zacind pe fundul barcii in delir. In a cincea zi, tinara mama, pe nume Mercedes, a spus o rugaciune si i-a zis surorii sale, Elena, care se afla cu ea in barca, sa suga de la pieptul ei. Aceasta s-a simtit imediat mai bine, drept pentru care Mercedes le-a dat sa suga tuturor celor din barca. Pentru a supravietui la rindul ei, Mercedes s-a hranit si ea cu propriul lapte, pe care sora ei i-l sugea de la sin si apoi i-l dadea in gura arsa de sete. Cum, din cauza deshidratarii, cantitatea de lapte produsa de tinara mama era destul de mica, naufragiatii nu aveau voie sa suga de la sinul ei decit citeva secunde, cit sa-si umezeasca buzele si gitlejurile. In a douasprezecea zi, curentii oceanici i-au adus inapoi pe tarmul de unde plecasera. Naufragiatii au mai mincat un mar pe care l-au gasit plutind in apa si o portocala pe jumatate putrezita, pe care le-au impartit frateste cu ajutorul unei unghiere. Elena a declarat dupa ce si-a revenit, la spital: "La un moment dat, nu ne mai ramasesera decit rugaciunile si laptele de la sinul surorii mele". Revenita acasa dupa aceasta experienta cutremuratoare, Mercedes nu a mai fost insa capabila sa-si alapteze fetita. ISABELLA ALEXANDRESCU [29][pl.dll?rid=expresro] 