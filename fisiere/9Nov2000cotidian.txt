 Exclusii din A.S.I.A. si Gaz pe Foc Anemona si Andrei au facut trupa EX ... care ramine deschisa tuturor eliminatilor Anemona si Andrei, cei doi care au fost exclusi din doua trupe de succes - ea din A.S.I.A., el din Gaz pe Foc - revin in atentia publicului. Considerind ca au multe lucruri in comun, sint nascuti in aceeasi zodie (Rac), au cintat in acelasi gen de trupe si au fost indepartati de colegii lor in acelasi mod, au hotarit sa-si uneasca fortele si sa faca impreuna o trupa pe care au numit-o in cel mai sugestiv mod cu putinta - EX. Cei doi inregistreaza deja piese impreuna, incearca sa faca ceva diferit fata de ce au facut pina acum, urmind ca primul lor album sa fie produs de Alpha Sound. Ei spun ca sint dispusi sa primeasca in trupa si alti artisti care vor fi EX-clusi din trupele lor. IUSTINA MUNTEANU Creatoarea de moda Agnes Toma, din nou mamica La 35 de ani, creatoarea de moda Agnes Toma a adus pe lume o fetita de patru kilograme. Anastasia s-a nascut pe 28 octombrie, la Spitalul Judetean din Piatra Neamt si este cel de-al doilea copil al familiei Pribeagu. "Am avut o sarcina normala, dar mi s-a parut grea pentru ca am muncit tot timpul. M-am implicat in mai multe proiecte, Casa de Moda Agnes Toma aflindu-se in plin proces de reorganizare. In plus, am facut si doua colectii, una de unicate pentru tirgul de moda Modexpo si alta de rochii de seara pentru Revelion. La citeva ore dupa ce am finalizat-o pe cea de-a doua, am avut prima contractie", povesteste Agnes. In virsta de trei ani, Anais, fiica cea mare, e foarte fericita ca are o surioara si isi sufoca parintii cu entuziasmul sau. OTILIA MIHAILOV Pe Romania 1, la Marele Jazz, Blues cu Holmes Brothers A III-a editie romaneasca (si a XI-a internationala) a Festivalului Efes Pilsener Blues, derulata nu de mult la Sala Polivalenta, a inceput cu Holmes Brothers. Recitalul trio-ului american, o mixtura de soul, blues si gospel, a incintat publicul prezent intr-un numar deosebit de mare pentru acest gen de muzica. Fratii Holmes (Wendell-chitara si Sherman-bass) impreuna cu bateristul Popsy Dixon au inceput sa cinte blues, la inceputul anilor '80, in Virginia natala. Dupa care s-au mutat in nord si s-au stabilit in New York, devenind faimosi in cluburile din Harlem. In 1989 au obtinut un contract la casa de discuri Rounder, unde au deja patru albume. In 1992 au inregistrat un album ("Jubilation") la Real World, Casa de discuri a celebrului muzician rock Peter Gabriel. Impreuna cu fostul lider de la Genesis, Holmes Brothers au participat la turneele WOMAD (World Of Music And Dance). Recitalul Holmes Brothers de la Polivalenta poate fi urmarit astazi, de la ora 0.15, la Marele Jazz, emisiune realizata de Ioan Duma si prezentata de Florian "Mosu'" Lungu. (A.R.) Trei dintr-o lovitura Andreea Marin si-a mai luat o slujba De doua saptamini, Andreea Marin se ocupa de promovarea si imaginea unei agentii de modele recent infiintate, "Global Models". In plus, Andreea trebuie sa gaseasca si noi clienti in vederea incheierii de contracte. Prezentatoarea de la "Surprize, surprize" nu este deloc straina de acest domeniu. Ea a urmat in SUA studii de specializare in relatii publice. "Aceasta agentie coopteaza atit copii si tineri, cit si oameni maturi, de tipologii diferite, care pot fi folositi nu numai pe podiumuri si pentru cataloagele de moda, ci si pentru figuratie in filme si reclame", ne-a declarat Andreea Marin. Acesta este cel de-al treilea loc de munca al Andreei. In afara faptului ca prezinta emisiunea "Surprize, surprize", ea are propria firma de publicitate. CLAUDIA VOICU Maninci si te informezi Circiuma "Chestiunea zilei" din Galati serveste "Senator la tava" si "Creier de deputat" Costica Crismariu, 65 de ani, din Galati, si-a deschis o circiuma care se numeste "Chestiunea zilei". "I-am spus asa pentru ca meniul este actualizat in functie de evenimentele care apar", spune patronul, cunoscut si sub numele de "nea Bubu". "De exemplu, acum voi baga in meniu «cirnaciori George Bush» si «ficatei Al Gore»". Lumea intra chiar si numai pentru a casca gura la bucatele cu denumiri electorale. La Bubu se serveste "Senator la tava", un fel de mincare cu carne, la cuptor, cu garnitura de "minciunele" care nu sint altceva decit crochete de cascaval. Se mai pot minca "Creier de deputat" si "Pastrama electorala". Clientii pot alege "Snitel de alegator" sau chiar deliciosul desert - "placinta cu brinza in burduf de politician", dar isi pot crea si singuri propriile feluri de mincare, cu conditia sa "le boteze" la zi. Nea Bubu spune: "Imi place sa traiesc in cotidian. Asa cum ziarele sint la zi cu evenimentele, si eu vreau sa fiu la zi. In acelasi timp, clientii se pot informa mincind". ALINA COMSA-DURBACA Record mondial depasit: Ionut Cristea a cintat continuu la pian timp de 41 de ore si 20 de minute Ionut Cristea, in virsta de 22 de ani, din orasul prahovean Plopeni, a doborit un record mondial: acela de a cinta neintrerupt mai multe zeci de ore, la pian. In ciuda faptului ca nu are studii de specialitate, tinarul s-a dovedit a fi foarte perseverent in incercarea sa de a depasi recordul mondial in ce priveste interpretarea la pian a pieselor semnate de clasicii muzicii simfonice. Ionut Cristea si-a inceput maratonul pe scena Filarmonicii "Paul Constantinescu" din Ploiesti, luni, la ora 10.00, fiind asistat permanent de un echipaj al Serviciului de Ambulanta. Prahoveanul a urmarit sa-l intreaca pe italianul Silvio Bruno, care a cintat la pian, in cafeneaua sud-africana "Boksburg", intre 27 si 28 noiembrie 1998, timp de 40 de ore si 15 minute. Potrivit regulamentului unui asemenea maraton, sint acceptate cite o pauza de 30 de secunde intre doua melodii, precum si trei pauze motivate, de 15 minute, la interval de opt ore. Ionut este autodidact si a inceput sa cinte la pian din 1995. El a reusit sa doboare recordul mondial in materie, timp de doua zile si doua nopti, inregistrind 41 de ore si 20 de minute. Corneliu Irimia, directorul filarmonicii ploiestene, este de parere ca efortul tinarului prahovean s-a dovedit a fi cu atit mai meritoriu, cu cit el nu a avut posibilitatea de a urma cursurile unui liceu de specialitate, fiind absolvent al Grupului Scolar Industrial din Plopeni. Deocamdata, omologarea recordului nu a fost realizata pentru ca nici un reprezentant al Cartii Recordurilor nu a fost prezent la Ploiesti pentru a urmari maratonul pianistic al lui Ionut. VIOLETA STOICA Privatizarea regiei de apa si canal Timisoara face valuri In ultima saptamina cel mai dezbatut subiect in Timis a fost privatizarea Regiei de apa si canal Aquatim. Conducerea Primariei este acuzata ca ar avea interese personale in privatizarea rapida a regiei. Totul se invirte in jurul firmei care urmeaza sa cumpere regia, Suez Lyonnaise Des Eaux. Asocierea cu firma franceza nu este pe placul consilierilor municipali, care cer sa se organizeze o licitatie internationala. Edilii vind o afacere profitabila pe nimic Regia de apa si canal Aquatim din Timisoara a avut in 1999 o cifra de afaceri de 13,2 milioane de euro si a obtinut un profit brut de 2,87 milioane de euro. Are insa si probleme, cum ar fi uzura avansata a retelelor, o epurare insuficienta a apelor uzate si posibilitati insuficiente de finantare pentru investitii. In 1997, guvernul a emis Ordonanata nr. 30 prin care s-a stabilit ca regiile autonome locale trebuie transformate in societati comerciale. In acelasi an, sefii Primariei din Timisoara intra in contact cu Suez Lyonnaise Des Eaux, care se arata interesata de cumpararea Aquatim. In iulie 1997 Consiliul Local aproba lansarea studiilor de fezabilitate si se formeaza un "comitet de pilotaj", care urma sa stabileasca pasii in vederea privatizarii Aquatim. Dupa 18 luni, comitetul de pilotaj a finalizat studiul si, in februarie 1999, Consiliul Local desemneaza o echipa care sa inceapa negocierile cu partenerul francez. In prima faza, Aquatim ar urma sa se transforme in societate comerciala, urmind ca apoi sa se asocieze cu Suez Lyonnaise Des Eaux, careia primaria sa-i concensioneze serviciile de apa si canal din oras. Se trece astfel de la un monopol de stat la unul privat. Toate acordurile sint obtinute, dar intervine Oficiul Concurentei care spune ca asocierea cu partenerul strain nu se poate face fara o licitatie. Intregul proiect este blocat. Primaria gaseste totusi o portita spunind ca nu va vinde Aquatim, ci se va asocia numai cu francezii. Retelele de apa si canal vor ramine in proprietatea municipalitatii si Suez Lyonnaise Des Eaux le vor exploata. Francezii ar urma sa participe la asociere cu 1,9 milioane euro, o suma mai mica decit profitul pe un an al regiei. Primarul Gheorghe Ciuhandu spune ca nu aceasta suma este importanta, ci faptul ca Suez Lyonnaise Des Eaux este o firma cunoscuta in lume care poate garanta pentru un nou credit promis de BERD. Fostul primar al orasului, Viorel Oancea, actual consilier municipal, este unul dintre cei care se opun proiectului. Oancea spune ca nu e normal ca primaria sa vinda o afacere profitabila pe nimic. Primaria este ingropata in datorii Aceasta graba neobisnuita de a privatiza o regie a primariei se datoreaza, potrivit viceprimarului Dorel Borza, unui imprumut promis de BERD. Banca a conditionat insa imprumutul de 25 de milioane de dolari de privatizarea regiei. "Primaria nu mai poate lua credite", a spus viceprimarul Borza. "S-a atins pragul de indatorare de 20% si conform legii nu mai putem contracta nici un credit". Sefa programelor de infrastructura din BERD Romania, Dana Craciunescu, spune ca pentru Timisoara creditul de 25 de milioane de dolari este valabil pina la 30 decembrie si se poate acorda numai daca Aquatim are un partener care sa preia riscurile pentru returnarea banilor, pentru ca primaria nu mai poate face acest lucru. Edilii timisoreni spun ca nu mai au timp sa organizeze o licitatie si singura solutie pentru a prinde creditul de la BERD este asocierea cu Suez Lyonnaise Des Eaux. Aquatim a calculat ca o familie va plati pentru apa si canal 9.495 de lei pe luna in 2005, fata de 7.045 de lei cit plateste acum. Consilierul municipal Nicolae Mirica spune ca primaria "incearca sa vinda gaina care face oua de aur la pretul unui ou. Vom avea de pierdut, cantitatea de apa este suficienta, calitatea nu este chiar asa de rea, iar privatizarea nu va duce in nici un caz la o imbunatatire a calitatii apei. Problema e ca Aquatim se va transforma din regie in societate pe actiuni. Astfel, daca pina acum beneficiile erau ale primariei, dupa privatizare ele se vor duce la bugetul de stat, de unde nu se vor mai intoarce. Se naste astfel intrebarea cit de rentabil este sa ne asociema cu altii si sa le dam 51% dividende din profitul Aquatim". Primarul Gheorghe Ciuhandu si viceprimarul Dorel Borza insista insa pe varianta Suez Lyonnaise Des Eaux spunind ca firma franceza este bine vazuta de BERD. Vot cu conditii Consiliul Local Timisoara a aprobat prin vot, marti seara, asocierea cu concernul Suez Lyonnaise des Eaux. A fost o sedinta furtunoasa, in care partizanii si opozantii acestui proiect au scos artileria grea. Concernul francez l-a adus in sala pe Ilie Nastase. Opozantii au insistat asupra unei scrisori venite de la Comisia Europeana in care se acuza o lipsa de transparenta in negocierile cu partea franceza. Comisia Europeana a cerut garantii clare ca fondurile ISPA, de 40 de milioane de dolari promise Timisoarei pentru reabilitarea retelelor de apa, sa nu intre in buzunarul unei firme private. Suez Lyonnaise des Eaux a primit in schimb sprijinul directorului pentru Romania al BERD, Salvatore Candido, care i-a asigurat pe consilieri ca acest contract de asociere este bun si daca se va semna, BERD va acorda un imprumut de 25 de milioane de euro pentru ca firma franceza poate garanta pentru acest credit avind un rating mult mai bun decit Romania. Celebrul tenisman Ilie Nastase ne-a explicat ca este prieten cu seful Suez Lyonnaise des Eaux din Romania, Philippe Perdini, si ca a venit la Timisoara ca sa-l ajute. "Nu inteleg de ce ne crispam atita cind e vorba de asocierea cu un partener strain. Daca nu gindim, vom merge mai departe cu Volga", ne-a spus Ilie Nastase. Dupa mai bine de trei ore de dezbateri, consilierii au aprobat cu 29 de voturi pentru si doua abtineri "reorganizarea RA Aquatim in societate comerciala, concesionarea catre noua societate a serviciilor publice de apa si canal si asocierea Consiliului Local cu un partener privat strategic, in cadrul societatii rezultate din reorganizare". Primarul Gheorghe Ciuhandu a fost imputernicit sa obtina toate avizele necesare de la Oficiul Concurentei si Consiliul Concurentei, dar si de la Comisia Europeana. Consilierii au stabilit ca fondurile nerambursabile din programul ISPA sint esentiale pentru Timisoara si, daca orasul este in pericol sa nu primeasca acesti bani, asocierea cu francezii va fi blocata. TUDOR FLUERAS DUMITRU MANOLACHE Zinica Trandafirescu, prima femeie numita la conducerea Directiei Generale a Penitenciarelor, declara in exclusivitate "Evenimentului zilei": "Vreau sa fiu directoarea penitenciarelor, nu a DGP" Pentru prima oara, penitenciarele romanesti se afla sub conducerea unei femei. Se numeste Zinica Trandafirescu si are 39 de ani. O femeie tinara, care este mama, sotie si, acum, si domnitoare peste o lume a infractorilor. Zinica Trandafirescu isi incepe activitatea cu o declaratie cit se poate de sugestiva acordata ziarului nostru: "Vreau sa fiu directoarea penitenciarelor, nu a Directiei Generale a Penitenciarelor". Desi abia se pune la curent cu realitatile DGP si gindeste noi strategii de imbunatatire a activitatii sale, noul director are deja citeva idei: "Penitenciarul Rahova este un exemplu de mamut. Cu banii cheltuiti pentru construirea lui s-ar fi putut ridica cel putin trei penitenciare mai mici in sectoare diferite ale Bucurestiului. Cu mai putini detinuti de supravegheat. La fel ar trebui sa se faca si in cazul inchisorilor pentru femei. Nu una singura in toata tara, ci trei mai mici. Iar despre supraaglomerare, parerea mea este ca un om care fura pentru prima oara, sa spunem, un telefon mobil, nu trebuie bagat la inchisoare. Proprietarul telefonului isi doreste obiectul inapoi, nu-l intereseaza citi ani de inchisoare face infractorul. Asa ca hotul poate munci in folosul comunitatii, supravegheat atent, pentru a putea plati paguba produsa. Numai in caz de rea vointa din partea infractorului sau in caz de recidiva ar trebui pedepsit cu inchisoarea". Reintegrarea femeilor - urgenta de gradul zero Vorbind despre drepturile pe care le au detinutii la noi in tara, noua directoare a DGP spune ca stam chiar mai bine decit alte tari membre ale UE: "In Olanda, spre exemplu, detinutii nu pot primi pachete de la familie sau prieteni. Pot fi vizitati, dar nu pot primi nimic altceva decit bani. La noi, detinutii pot primi si bani, dar si pachete. Tot in Olanda, corespondenta detinutilor este controlata. Au dreptul la un numar fix de scrisori, si acestea sint citite in prealabil de cadre. La noi pot primi un numar nelimitat, si corespondenta nu le este violata. Si chiar daca intr-adevar la ei conditiile materiale sint mai bune, detinutii platesc. Daca vor televizor, inchiriaza unul de la penitenciar. Si platesc pentru el". Referindu-se la evadarile din ultimul timp, Zinica Trandafirescu este de parere ca in general sint cauzate de lipsa sistemelor moderne de securitate si de numarul prea mic de cadre raportat la numarul de detinuti. Intr-adevar, daca in Romania un cadru are sub supraveghere 200-300 de detinuti, afara, normele oficiale sint de 2-3 detinuti la un gardian. Un alt proiect al Zinicai Trandafirescu, inca de pe vremea in care era directoarea Penitenciarului Tirgsor, este reintegrarea femeilor care, dupa ce au suportat o viata intreaga abuzurile si bataile sotului au recurs la o solutie disperata. l-au ucis. "Aceste femei au cerut ajutor vecinilor, rudelor si, uneori, chiar politiei. Dar nimeni nu le-a putut ajuta. Ele nu sint periculoase pentru societate. Dupa zece-cinsprezece ani de inchisoare ele ies si nu stiu nici cit de mult s-au schimbat preturile, nici unde le sint copiii. Proiectul meu consta in a le acorda invoiri in familie, la inceput o data la trei luni, timp de sapte zile. Apoi o data la doua luni, iar apoi in fiecare luna. Asta, in ultimele sase luni de pedeapsa. Ele ar urma sa fie luate de la penitenciar de rudele lor. Un asistent social urmeaza de asemenea sa viziteze des familia si sa vada cum evolueaza reintegrarea femeii". Acestea sint numai citeva dintre proiectele noului director al DGP. Zinica Trandafirescu pare dinamica si pusa serios pe treaba. Nu mai ramine decit sa vedem rezultatele. LAURA LICA Alex Stefanescu lanseaza din penitenciar volumul de versuri "Din suflet, din inima si din pirnaie" "Am fost un intelectual toata viata. Am iubit viata, am iubit versul si am iubit femeile. Dar m-am prostit acum, la batrinete, si am ajuns la pirnaie". Acestea au fost cuvintele lui Alex Stefanescu care, la 65 de ani, a devenit un numar de dosar in Penitenciarul Galati. Un cec fara acoperire i-a schimbat viata. In cele opt luni de cind imparte celula penitenciarului cu multi alti detinuti, Alex Stefanescu a scris volumul de versuri: "Din suflet, din inima si din pirnaie". Detinutul, care are acelasi nume ca si criticul literar, vrea sa isi lanseze cartea chiar in penitenciar. Poezie erotica cu sini, picioare si dorinta cit cuprinde. Poeziile sale cuprind versuri fierbinti. Vor, nu vor, detinutii din celula lui Stefanescu asculta seara poezii recitate de Alex. Detinutul este inginer. A lucrat ani intregi in Ministerului Turismului. A fost un om cu bani. A avut si a facut tot ce si-a dorit. A fost insurat de doua ori. Are trei copii, dintre care doi minori. A editat, dupa '90, citeva reviste Alex Stefanescu spune ca a avut la viata lui prieteni celebri din lumea scriitorilor. Imi insira o lista cu scriitori si poeti despre care am invatat la scoala. A editat dupa '90 citeva reviste. A publicat si o placheta de versuri, "Lacrimi". Are sute de poezii. Inca nu a primit sentinta. Crede ca la Galati mafia e la fel de mare ca la Bucuresti. "Scriu pe marginea patului meu din celula, le citesc si celorlalti ce scriu. Imi place poezia erotica. Adica sa scrii ce simti. Vreau sa public un volum. Se numeste: «Din suflet, din inima si din pirnaie». Dar e mai mult din pirnaie, ca sa zic asa. Ca am fost tare prost. Am cazut in greseala acum, la batrinete. Am nimerit printre mafioti si uite ce-am patit. Vreau sa public volumul asta. Si stiu ca o sa ma ajute si dom' maior Ciornei". Alex Stefanescu tine tare mult sa-mi recite ceva. "Ceva fara erotisme" - spune. "Iubesc viata si mult imi pasa/ Desi ma simt un muribund/ Sper sa mai apuc la masa/ Doar un loc pina ma-afund/ Imi este dor de libertate/ La ea tinjesc acum avid/ Dar cararile-s astupate/ Ramin privindu-le stupid" - recita el. Nu stie cite luni sau citi ani mai are de stat la inchisoare. "In libertate imi era tare bine. Dar aici mi-am descoperit adevaratul talent. Am cunoscut tot felul de oameni. M-am resemnat cu ideea de detentie. Chiar daca visez la libertate", spune Alexandru Stefanescu. ALINA COMSA-DURBACA Scumpirea curentului electric asteapta alegerile ANRE apreciaza ca majorarea va fi aprobata la inceputul lunii decembrie Cea de-a doua runda de discutii pe marginea crizei energetice provocate de seceta din vara, organizata de Autoritatea de reglementare cu societatile din sectorul electricitatii, nu s-a finalizat cu un rezultat concret nici ieri. Desi au convenit ca una dintre solutii ar constitui-o scumpirea curentului electric, partile implicate nu au cazut nici ieri de acord cu procentul de scumpire. In timp ce producatorii de energie electrica cer o majorare cu aproximativ 15%, conducerea ANRE nu accepta o scumpire mai mare de 10% a preturilor in lei. Discutiile vor continua saptamina viitoare, dar, potrivit unor surse din interiorul sectorului energetic, majorarea pretului energiei electrice va fi aminata pina dupa alegeri. De altfel, intr-un comunicat remis publicitatii ieri, ANRE precizeaza ca majorarea se va efectua la inceputul lunii decembrie si se va "resimti" in facturi incepind cu a doua jumatate a lunii ianuarie. Reamintim ca, in urma cu o saptamina, ministrul mediului a informat Consiliul Suprem de Aparare al Tarii despre efectele prelungite ale secetei din aceasta vara. Pentru a nu pune in pericol alimentarea cu apa a populatiei si, in acelasi timp, pentru a nu afecta balanta energetica a tarii este nevoie ca Termoelectrica sa puna in functiune capacitati suplimentare de productie. Societatea crede insa ca solutia cea mai la indemina o constituie majorarea tarifului. MIHAELA BALEA Liderul de sindicat de la "Zimbrul" Suceava a vrut sa se arunce de pe sediul administrativ Liderul interimar al sindicatului de la Fabrica de tricotaje "Zimbrul", Vasile Iavorenciuc, a incercat sa se sinucida in cursul diminetii de ieri. El voia sa se arunce de la etajul doi al sediului administrativ al intreprinderii, fiind cu greu convins sa renunte la acest gest extrem. Palid la fata, Iavorenciuc a coborit de pe cladire dupa o jumatate de ora cind, la fata locului, politistilor si reprezentantilor serviciului Ambulanta li s-a alaturat seful FPS Suceava, Mircea Taki Huiazi. Dupa ce a coborit de pe cladire, Vasile Iavorenciuc a discutat cu Huiazi si cu administratorul societatii, Ioan Ene, posibilitatile de deblocare a crizei de la "Zimbrul". Inainte de a intra la negocieri, seful FPS Suceava a declarat ca are intentia de a-l da in judecata pe actionarul principal, George Simion, care nu a respectat contractul de vinzare-cumparare a 46,2% din capitalul social al fabricii. La rindul lui, Iavorenciuc a spus ca a primit numeroase telefoane de amenintare, fiind sfatuit sa renunte la a instiga angajatii din intreprindere. Muncitorii nu au mai blocat ieri Strada Universitatii, cum s-a intimplat in zilele precedente, deoarece politia a anuntat ca va da cite o amenda de un milion de lei fiecaruia dintre cei sase membri ai Comitetului Interimar de Conducere a Sindicatului de la "Zimbrul". Oamenii cer salariile restante de trei luni si asigurari ca vor avea de lucru. TIBERIU AVRAM Marriott Grand Hotel isi deschide portile Cel mai mare hotel din Romania - Bucharest Marriott Grand Hotel, situat pe Calea 13 Septembrie, va fi inaugurat astazi. O data cu deschiderea hotelului de la Bucuresti, lantul Marriot va ajunge la 2050 de hoteluri in intreaga lume. Bucharest Marriott Grand Hotel are 402 camere de lux si 23 de apartamente, cinci restaurante, o cafenea vieneza si un bar, sali pentru intilniri si conferinte, magazine. Hotelul, care reprezinta o investitie de 180 de milioane de dolari, apartine societatii Grand SRL, ai carei actionari sint compania austriaca Ilbau Holding (55%), ONT Carpati (30%) si Overseas Alliance (15%). (N.B.) Ministerul Mediului avertizeaza: Primarii, "corigenti" la colectarea gunoiului In cel mult 15 ani, rampele de deseuri vor deveni gropi ecologice Toate depozitele de deseuri existente trebuie transformate, in maximum 15 ani, in gropi ecologice. In acest sens, Ministerul Mediului a organizat citeva intilniri cu primarii, viceprimarii sau reprezentantii consiliilor judetene din orasele mari pentru a gasi solutii de realizare a acestui deziderat. Gheorghe Lazea, secretarul general al Ministerului Mediului, ne-a declarat ieri ca, in urma discutiilor, reprezentantii municipiilor au luat la cunostinta faptul ca legea ii obliga sa reduca, in urmatorii 5 ani, cu 75% cantitatea de deseuri biodegradabile urbane care se produce acum. "Noi le-am explicat primarilor ca trebuie sa gaseasca si sa avizeze amplasamente pentru noi gropi ecologice care sa corespunda normelor europene. Le-am sugerat acestora sa intocmeasca proiecte pentru astfel de gropi, pe care sa ni le trimita la minister ca sa incercam sa gasim finantare externa de la Uniunea Europeana, inclusiv prin programul SAPARD", a adaugat Gheorghe Lazea. Acesta este de parere ca edilii nu s-au implicat suficient pentru colectarea si sortarea deseurilor urbane. Prin urmare, le-a sugerat primarilor sa infiinteze, cit mai curind, societati comerciale care sa se ocupe de deseuri. In prezent, din cele 270 de depozite de deseuri urbane din municipii doar patru sint ecologice. Este vorba despre gropile de gunoi de la Constanta (Ovidiu), Sighisoara, Bucuresti (Chiajna) si Piatra Neamt. In toata tara insa exista peste 8.000 de rampe de deseuri menajere, cele mai multe fiind amplasate in sate si comune. EUGENIA MIRCESCU 