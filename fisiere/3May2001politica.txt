 Un peunerist a dat tricolorul pe frunza de artar Popa-senator, emigrant peste Ocean Preotul Dumitru Paun are o poveste fascinanta. Ales senator in 1996 pe listele PUNR, un partid care se declara nationalist, emigreaza in Canada. Aici si in SUA isi continua activitatea de preot, dar nu sub jurisdictia Patriarhiei Romane, ci in subordinea Episcopiei libere, fondata si sustinuta de cei mai inversunati anticomunisti. Senator de Calarasi pe listele PUNR Parintele Dumitru Paun s-a nascut pe 2 ianuarie 1958, in comuna Turbati, judetul Ilfov. Dupa Seminarul Teologic (1974-1979) se inscrie la Facultatea de Teologie Bucuresti, pe care o absolva in 1993. Dumitru Paun a fost hirotonit preot in 1980 de Prea Sfintitul Roman Ialomiteanul in Catedrala Patriarhala. Timp de 16 ani (1980-1996) a slujit la biserica din comuna Dragalina, judetul Ialomita. Datorita vredniciei cu care l-a slujit pe Dumnezeu, in ultimii ani de preotie la Dragalina a fost ridicat la treapta de protopop de Calarasi. Este unul dintre initiatorii infiintarii Episcopiei Sloboziei. In ciuda hotaririlor repetate ale Sfintului Sinod, preotul Paun s-a implicat activ in politica in 1996. In urma alegerilor din 3 noiembrie 1996 a fost ales senator de Calarasi pe listele PUNR. Rezultatele au fost validate, dar preotul Paun si-a dat demisia din functia de senator. Motivul: emigrase intre timp in Canada. "Mi-am dat seama ca trebuie sa-l slujesc pe Dumnezeu" "Aveam actele depuse pentru emigrare in Canada de mai mult timp. Era un vis mai vechi al meu de a ma stabili in Canada, iar pe data de 1 noiembrie 1996 am ajuns pe continentul nord-american. Pe 3 am fost ales senator, dar mi-am dat demisia. Dupa un timp indelungat de judecata mi-am dat seama ca trebuie sa-l slujesc pe Dumnezeu, ca de fapt asta stiu cel mai bine sa fac", ne-a declarat parintele Paun, aflat in prezent in Statele Unite. Referitor la optiunea sa politica, parintele Paun ne-a declarat: "Am ales PUNR pentru ca la baza politicii sale sta, intr-un fel, apararea Ardealului de unguri. Eu am fost ales in Calarasi, unde evident nu exista nici un ungur, dar de mic copil am o stima deosebita fata de Ardeal si tot ce inseamna el. Desi sint originar de pe linga Bucuresti, Ardealul m-a fascinat intotdeauna. In plus, la baza PUNR stau "Vatra Romaneasca" si unitatea nationala. Mie imi place sa fiu roman si chiar am fost acuzat aici, in America, ca sint prea roman", ne-a dezvaluit preotul Paun. Paroh in Texas Parintele Dumitru Paun a ajuns in Canada la invitatia Prea Sfintitului Nathaniel, arhiepiscopul Episcopiei Ortodoxe Romane din America. Episcopia Romana este sub jurisdictia Orthodox Church of America (OCA), jurisdictie nerecunoscuta canonic de nici una dintre patriarhiile ortodoxe. Infiintata de episcopul Valerian Trifa ca episcopie independenta de Bucuresti si compusa din cei mai infocati anticomunisti, Episcopia Ortodoxa Romana functioneaza in paralel cu Arhiepiscopia care tine de Patriarhia Romana. Dupa cum ne-a declarat parintele consilier Nedelcu, de la Episcopia Sloboziei, preotul Paun a plecat cu carte canonica, semnata de P.S. Nifon, fiind invitat de P.S. Nathaniel. Or, conform canoanelor bisericii ortodoxe, preotul Paun putea sa plece numai la Arhiepiscopia care tine de Patriarhia Romana si nicidecum la OCA, nerecunoscuta canonic. Cu toate acestea, preotul Paun nu pare foarte afectat: "Cei care m-au invitat aici erau sub jurisdictia OCA si n-am considerat ca este o mare suparare in acest lucru. La urma urmei, toti sintem romani", ne-a declarat parintele Paun. Cariera parintelui Paun pe continentul american este la fel de fulminanta ca si in Romania. Timp de patru ani a fost parohul bisericii "Holy Cross Mission" din Ontario, Canada. In 1998 a fost ales protopop al Canadei de Est. De anul trecut este parohul bisericii Calleyville din Dallas, Texas. Printre planurile de viitor ale parintelui Paun se numara si construirea unei catedrale. Preotul Paun sustine ca niciodata nu i-a parut rau ca a renuntat sa fie un ales al poporului, preferind sa-l slujeasca pe Dumnezeu. FLORIAN BICHIR PDSR face ordine in sex Scandalul creat de lansarea revistei pornografice "Hustler" a dat un bun pretext guvernului de a reglementa raspindirea pornografiei, fenomenul prostitutiei si drepturile homosexualilor, a anuntat ieri premierul Adrian Nastase. Nastase s-a declarat convins ca proiectul de lege pe care i l-a solicitat secretarului de stat in Ministerul Culturii si Cultelor, Ion Antonescu, privind ingradirea raspindirii pornografiei, va stabili locuri rezervate special pentru vinzarea materialelor pornografice. Premierul a criticat si faptul ca in ziare sint publicate reclame la liniile erotice, iar televiziunile difuzeaza la ore "la care se pot uita copiii" secvente cu continut explicit sexual. El a spus ca "este clar ca societatea de consum arunca pe piata romaneasca diferite gunoaie, la inceput masinile second-hand si acum droguri si pornografie". Guvernul nu conteaza pe venituri suplimentare la buget Adrian Nastase a spus ca guvernul si-a propus sa rezolve si problema prostitutiei. El nu a explicat daca aceasta va fi legalizata, dar a spus ca a cerut documentatia necesara, pentru a vedea cum au rezolvat problema alte tari. "Nu cred ca ascunzindu-ne de subiectele delicate ne facem un serviciu. Lipsa de reglementare mi se pare cea mai proasta solutie", a declarat premierul. El a explicat ca problema este una sociala, nu una bugetara, din reglementarea prostitutiei executivul nepropunindu-si sa cistige bani. "Nu cred ca exista solutii perfecte, dar este nevoie de o reglementare: fie sa legalizeze, fie sa interzica prostitutia, si in acest caz, sa avem masuri dure impotriva proxenetilor si femeilor care practica prostitutia", a declarat Nastase. Nu vor fi acceptate drepturile colective ale homosexualilor In ceea ce priveste problema homosexualilor, Nastase a fost ferm: "Ar trebui sa mergem pe standardele europene generale". El a explicat ca problema Articolului 200 din Codul Penal revine in toate discutiile cu reprezentantii Uniunii Europene. Premierul a afirmat ca nu vor fi acceptate drepturile colective ale homosexualilor. In acest moment guvernul asteapta ca Senatul sa adopte modificarile la Codul Penal, dupa care va interveni cu o ordonanta, daca va mai fi nevoie. Guvernul va veni cu un punct de vedere care sa tina seama de felul in care tarile in tranzitie, Ungaria, Cehia si altele, au rezolvat aceasta chestiune, iar parlamentul va decide, a mai spus Nastase. LUCIAN PURCAREANU Restructurarea Senatului, mult zgomot pentru nimic Durata contractelor de munca ale sefilor de cabinet din Senat a provocat ieri discutii aprinse, de aproape o ora, cind plenul a luat in dezbatere organigrama institutiei. A fost singura obiectie ridicata de PNL, PD si partial de UDMR, la propunerea facuta de secretarul general Constantin Sava (PDSR) de "restructurare" a Senatului. Restructurare care, dupa mai multe luni de elaborare, n-a reusit sa reduca decit cu 47 numarul personalului angajat in aparatul central. Ramin, asadar, 480 de angajati ai Senatului in Bucuresti si alti 420 in tara, la birourile parlamentare din judete. PDSR, sustinut de PRM si de o parte din UDMR, a propus, si in final, s-a votat ca sefii de cabinet ai membrilor Biroului Permanent al Senatului sa fie angajati pe perioade limitate la durata unei legislaturi. Ba, mai mult, senatorul PDSR Ion Predescu propusese ca angajarea sa se faca numai pe durata unei sesiuni in cazul acelor membri ai Biroului Permanent care nu ocupa functia respectiva decit citeva luni. "Cui i-ar conveni sa preia seful de cabinet care a apartinut altcuiva?", s-a intrebat retoric Ion Predescu, sustinind ca functia de sef de cabinet presupune si confidentialitate. Vicepresedintele PDSR, Doru Ioan Taracila, a venit cu un exemplu si mai graitor: cum ar fi ca un functionar care a lucrat la PNTCD sa lucreze acum la PRM? "Sau unul al UDMR", vociferau senatorii PRM. N-au contat argumentele din Codul Muncii aduse de senatorii Norica Nicolai (PNL), Maria Petre (PD) sau Gyorgy Frunda (UDMR), ultimul amintind ironic ca in parlamentul britanic se spune frecvent ca institutia respectiva poate face orice numai sa nu schimbe barbatul in femeie si invers. "Suficient, destul, ajunge!", a spus senatorul Adrian Paunescu (PDSR) citindu-l pe poetul Banuta si cerind oprirea dezbaterilor, e drept, mult prea lungi pentru o miza asa de mica. NARCISA IORGA Consultari pe marginea statutului maghiarilor Consultarile dintre autoritatile romane si cele ungare pe tema legii privind statutul maghiarilor din afara granitelor statului ungar au inceput ieri la Bucuresti, cu ambasadorul Ungariei. Ministrul de externe, Mircea Geoana, a declarat ca guvernul roman si-a formulat un punct de vedere unitar care va fi prezentat partii maghiare, pe canale diplomatice. In ceea ce priveste implicarea statului roman in problemele romanilor din afara granitelor tarii, Geoana sustine ca acest subiect "va urca" pe agenda guvernului si a diplomatiei romanesti. A sosit timpul sa devenim mai activi, mai implicati", a declarat Mircea Geoana. LUCIAN PURCAREANU Adrian Paunescu i-a cerut iertare lui Corneliu Coposu Senatorul PDSR Adrian Paunescu a cerut iertare "in eternitate" fostului lider politic Corneliu Coposu, de la tribuna Senatului afirmind ca aceasta atitudine i-a fost inspirata de felul in care Dan Amedeu Lazarescu a fost tratat in emisiunea TVR "Scurt pe doi". "Ii cer iertare lui Corneliu Coposu pentru ca m-am involburat si l-am judecat. Pe martiri nu-i pot judeca decit ingerii, nu noi, cei care am fost in "libertate"", a spus Adrian Paunescu. Senatorul PDSR a amintit faptul ca a dus o campanie de citeva saptamini impotriva lui Corneliu Coposu de care acum se simte "rusinat". Adrian Paunescu considera ca "intransigenta" lui Cristian Tudor Popescu si a lui Mircea Dinescu, cei care "l-au pus la zid" pe Dan Amedeu Lazarescu ar fi putut avea ca urmare "caderea din picioare" a invitatului in emisiune. Reamintim ca in urma cu o saptamina, Dan Amedeu Lazarescu a fost invitat in emisiunea citata, in care s-a discutat despre colaborarea liberalului cu fosta Securitate. ( N.I. ) Baroneasa Ema Nicholson, ingrijorata de coruptia din Romania Raportorul special pentru Romania al Consiliului Europei apreciaza, in schimb, ca sintem pe drumul cel bun in chestiunea vizelor Prezenta la Cluj-Napoca, unde a participat la un simpozion organizat de Asociatia Studentilor Europeni, baroneasa Ema Nicholson, vicepresedinta Consiliului Europei si raportorul special pentru Romania al acestui organism, a declarat ca nivelul coruptiei tara noastra este foarte ridicat, fapt care ingrijoreaza Parlamentul Europei. Ema Nicholson a mai spus ca daca autoritatile romanesti nu vor lua masuri dure impotriva acestui fenomen, Uniunea Europeana poate aplica Romaniei masurile care le-a aplicat Slovaciei. Baroneasa a dat exemplul unui intreg departament din Slovacia care folosea fondurile UE pentru o cu totul alta destinatie decit cea declarata. "Pentru moment, Romania nu este in aceasta situatie, dar coruptia a ajuns o problema foarte grava pentru actualul guvern", a spus vicepresedinta Consiliului Europei, care a avut de curind o intilnire la Londra cu presedintele Ion Iliescu, ocazie cu care i-a atras atentia sefului statului asupra problemei companiilor de stat si a modului de privatizare a acestora. "In perioada ultimului guvern, privatizarea nu s-a facut dupa regulile unei economii de piata sanatoase. Pentru ca in Romania nu functioneaza cel mai bun sistem de privatizare, acest lucru creeaza coruptie". Un alt aspect care ingrijoreaza Parlamentul Europei este coruptia generalizata existenta in rindul functionarilor publici de la toate nivelurile. Ema Nicholson a aratat ca este foarte important ca functionarul public sa aiba numai o singura slujba si aceea sa fie la stat, facind referire indirecta la implicarea unor functionari publici in Consilii de Administratie ale unor companii de stat. "Este bine sa existe mai putini functionari publici si sa fie platiti mai bine. Numai asa actualul guvern poate reduce coruptia existenta in rindul acestora". Ema Nicholson a declarat despre eliminarea restrictiilor privind vizele nu se va face imediat, ci prin mai multe etape. Prima dintre acestea a fost parcursa prin trecerea tarii noastre de pe lista neagra pe lista alba. "Romania va trebuie sa aplice aceeasi politica de acordare a vizelor cu aceea a Uniunii Europene. Din cite am vazut pina acum, cred ca inca din acest an cetatenii romani vor putea umbla liberi prin Europa". MIHAI SOICA Comisia Europeana supravegheaza independenta justitiei Independenta justitiei din Romania este inca in atentia Comisiei Europene, dar la nivel de experti. "Daca auzim despre potentiale interferente ale guvernantilor in justitie avem nevoie de reasigurari asupra faptului ca asta nu afecteaza sistemul judiciar", a declarat Fokion Fotiadis, seful Delegatiei Comisiei Europene in Romania. El a adaugat ca executivul de la Bucuresti "a reasigurat Comisia Europeana de independenta sistemului judiciar", dar "discutiile vor fi continuate la nivel tehnic pentru a se lamuri incidentele raportate". Seful delegatiei Comisiei Europene nu a vrut sa ofere insa lamuriri suplimentare in legatura cu "incidentele raportate". Fokion Fotiadis a dat si o bila alba Romaniei, declarind: "Sintem foarte fericiti ca schimbarea din cadrul legislativ in vederea protectiei copilului este practic incheiata". Aceasta a fost ultima declaratie a lui Fokion Fotiadis in caliatate de sef al delegatiei deoarece mandatul sau la Bucuresti s-a incheiat. TEODORA GEORGESCU Cele doua proiecte de lege au ajuns la parlament Reforma politiei - dezbatuta in regim de urgenta Proiectul de lege privind statutul politistului si cel privind organizarea si functionarea Politiei Romane au ajuns ieri la Biroul Permanent al Camerei Deputatilor. Pentru ambele, guvernul - in calitate de initiator - cere dezbaterea in procedura de urgenta. Prin viitoarea lege, politistul va deveni "functionar public civil, cu statut propriu, inarmat, ce poarta, de regula, uniforma si exercita atributiile stabilite" prin Legea Politiei Romane. Politistii vor fi impartiti in trei categorii: categoria A - ofiteri de politie cu studii superioare de lunga durata - Corpul ofiterilor de politie; B - detectivi de politie cu studii superioare de scurta durata - Corpul detectivilor de politie; C - agenti de politie cu studii medii liceale sau postliceale cu diploma - Corpul agentilor de politie. Prin continutul juramintului, politistul se obliga sa pastreze secretul profesional. Sotul sau sotia politistului, mutat in interesul serviciului in alta localitate, care si-a intrerupt activitatea in cimpul muncii din cauza mutarii, au dreptul la o indemnizatie lunara, timp de un an (sau daca sotul/sotia era somera la data mutarii). Totodata, legea prevede ca politistii sa fie sprijiniti in construirea unei locuinte proprietate personala, cu acordarea de credite pe termen lung, cu dobinda subventionata. La capitolul "Indatoririle politistului", initiatorul - guvernul - a simtit nevoia sa prevada "sa fie respectuos, cuviincios si corect fata de sefi, colegi sau subalterni". Daca la drepturi sint insiruite, asa cum am aratat, o sumedenie de prevederi, la indatoriri sint putine, dintre care mai amintim: "Sa dovedeasca solicitudine si respect fata de orice persoana, sa informeze seful ierarhic si celelalte autoritati fata de faptele de coruptie de care a luat cunostinta savirsite de alti politisti, sa nu provoace unei persoane suferinte fizice sau psihice cu scopul de a obtine informatii sau marturisiri". Prin Legea privind organizarea si functionarea Politiei Romane, intre atributiile acesteia intra "asigurarea protectiei martorului, informatorului si a victimei", "colaboreaza cu institutiile de invatamint si organizatiile neguvernamentale pentru pregatirea antiinfractionala a populatiei". In plus, "pentru indeplinirea atributiilor, Politia Romana isi organizeaza propria banca de date". Politiei i se da "autorizarea" sa foloseasca informatori si politisti sub acoperire pentru culegerea de informatii. MI va asigura incadrarea in munca a politistilor care, lucrind sub acoperire, au fost deconspirati. CRISTINA SOFRONIE Bref Geoana, suparat pe "Washington Post" Ministrul roman de externe, Mircea Geoana, este extrem de nemultumit de editorialul aparut in cotidianul american "Washington Post", editorial in care se vorbea despre fragilitatea democratiei romanesti. Ieri, ministrul de externe a declarat: "Imi exprim dezacordul puternic fata de indoielile formulate in legatura cu stabilitatea democratiei in Romania, cu soliditatea institutiilor sale democratice si cu viitorul sau". Geoana a precizat ca "in Romania este o democratie stabila", iar "evolutia sa este ireversibila". Ministrul de externe considera ca invitatia UE de a incepe negocierile de aderare "confirma angajamentul tarii noastre pe calea democratiei". ( T.G. ) Bulgaria se vede deja primita in NATO Bulgaria va fi invitata sa adere la NATO la summit-ul din 2002, a declarat intr-un interviu acordat postului public de televiziune din Bulgaria fostul secretar de stat al SUA, Henry Kissinger. "Anul viitor va avea loc o conferinta la care se va decide admiterea de noi membri in NATO, si cred ca Bulgaria va fi printre ei", a declarat Kissinger la emisiunea "Glassove". Kissinger si-a exprimat "profundul respect" pentru politica externa bulgara, precizind ca Bulgaria este un element al stabilitatii in Balcani si a jucat un rol pozitiv in crizele din Macedonia si Kosovo. ( Mediafax ) Doliu la taranisti Ion Puiu, fost taranist de vaza, membru fondator al PNTCD, a incetat din viata. Ion Puiu a facut inchisoare din motive politice, in perioada comunista, iar in 1987 si-a anuntat candidatura la presedintie, impotriva lui Nicolae Ceausescu. PNL vrea Rompres in gradina parlamentului PNL propune ca agentia nationala de stiri Rompres sa fie institutie publica subordonata parlamentului si protesteaza fata de "tentativele PDSR de a-si subordona mass-media". Cum proiectul PNL privind trecerea Rompres in subordinea parlamentului a fost "arhivat", liderii liberali il vor depune din nou, la Camera Deputatilor. ( C.S. ) Senatul a scapat de Legea IAS-urilor Legea privind privatizarea societatilor comerciale ce detin in administrare terenuri agricole sau terenuri aflate permanent sub luciu de apa, mai pe scurt Legea IAS-urilor, a primit ieri votul senatorilor asupra raportului de mediere. Legea fusese adoptata diferit de Senat si Camera Deputatilor si se afla in Senat de mai mult de doi ani, in trei variante. ( N.I. ) Vibratorul - subiect de declaratie politica Senatorul PRM Ioan Rus, de profesie preot, a stirnit uimire ieri in Senat cind a vorbit citeva minute bune despre "femeia crestina, urmasa a mironositelor". Pe un ton specific fetelor bisericesti, senatorul a vorbit despre Sarbatoarea femeii crestine, care se tine in a treia duminica dupa Pasti, nici mai mult, nici mai putin decit in cadrul declaratiilor politice. Senatorii prezenti in sala isi intorceau amuzati fetele, bineinteles, cu exceptia celor de la PRM care si-au aclamat colegul cu un "Bravo, parinte". Imediat dupa el a vorbit insa George Pruteanu (PDSR) care a cerut "surghiunirea" pornografiei, amintind in citeva rinduri despre vibratoare. ( N.I. ) [23][pl.dll?rid=expresro] 