 La Istanbul, DANIEL NAZARE l-a aplaudat pe Mircea Lucescu Baskan cu Milan Galatasaray Istanbul a reusit miercuri-seara un record pentru fotbalul din Turcia: calificarea in sferturile de finala ale Ligii Campionilor. O performanta care n-a fost nici macar la indemina lui Fatih Terim, un antrenor idolatrizat de suporterii "Cim Bom Bom". Chiar daca l-au privit pe Lucescu doar ca pe un surogat al lui Terim, trebuie remarcat ca tehnicianul roman a reusit in Champions League sa-l depaseasca pe predecesorul sau. Galata a izbutit o performanta similara in Cupa Campionilor, in 1989, cind "ros-galbenii" au trecut de Neuchatel Xamax, dar sistemul de disputare a competitiei era mai simplu. Din trupa de atunci, singurul supravietuitor este "capitanul" Bulent. Turcii au dat iama in chebap Dupa ce neamtul Hellmut Krug, arbitrul de centru al partidei, a fluierat finalul meciului, jucatorii Galatei, postati in cercul de la centrul terenului, siau salutat fanii. Hagi si ceilalti "ros-galbeni" au plecat in graba la vestiare, fara sa mai efectueze turul de onoare. Petrecerea a continuat pe strazile adiacente stadionului. La iesirea de pe "Ali Sami Yen", suporterii turci erau asteptati de numeroase autobuze, gata in orice moment sa ambaleze motoarele. Fiecare autobuz avea inscris numele cartierului in care spectatorii doreau sa ajunga. Desi s-a spus ca turcii sint bezmetici, ei au parasit in liniste arena de pe Bosfor. Fanii au dat iama in chebapul si micii de pe tarabele care impresurau incinta. "Only you" Coregrafia de pe "Ali Sami Yen" a fost iarasi la mare inaltime. La tribuna a II-a trona un urias banner rosu, in mijlocul caruia isi facuse loc o inima galbena, careia i-a fost atasata mesajul "Only you". La inceputul partidei, un steag de dimensiunile 400X60 de metri a invaluit toata peluza din spatele portii in care a marcat Hagi. De altfel, in primele trei minute, spectatorii asezati in acea parte a stadionului n-au reusit sa priveasca meciul. Blondu' si Butelie au cumparat 10 tobe Ca de obicei, suporterii Rapidului au fost prezenti in floare pentru a vedea la lucru echipa fostului lor antrenor. Blondu' si Butelie, liderii gruparii "Legione Granata", au profitat de vizita la Istanbul pentru a-si achizitiona 10 tobe, care urmeaza sa fie inaugurate in prima etapa, la Ploiesti, cu ocazia partidei Petrolul-Rapid. Pentru fiecare dintre aceste tobe, cei doi au scos din buzunar 40 de marci. Desi sint negre, tobelele vor fi vopsite alb si visiniu, culorile traditionale ale giulestenilor. La intrare, fanii de sub Podul Grant au fost deposedati de fortele de ordine de brichete, pixuri si alte obiecte socotite contondente. Noapte de vis Miercuri a fost noapte alba la Istanbul. Hagi si Jardel i-au fericit pe suporterii Galatei, dupa atitea saptamini in care au fost besteliti in fel si chip de presa turca. Cei doi magicieni au facut diferenta, ei fiind de departe cei mai buni oameni din teren. O noapte de vis, pe care fanii gruparii "ros-galbene" au sarbatorit-o cum numai ei stiu, dind un adevarat recital pe strazile uriasului oras. Confundati cu fanii Fenerului Mai multi suporteri romani au pus un steag "tricolor" pe un gard de la peluza portii unde Hagi a marcat primul gol al meciului. Imediat, citiva fani mai infierbintati ai Galatei au sarit ca arsi si erau la un pas sa-i ia la bataie pe romani. Ei au considerat ca fanii de la Bucuresti sint de fapt suporteri ai Fenerului, rivalii de moarte ai Galatei. Confuzia a pornit de la ultimele doua culori ale steagului romanesc, galben si albastru, culori care reprezinta actualul lider al campionatului turc. Seminte cu insemnele Galatei La intrarea in stadion puteai sa cumperi, la un pret de 100.000 lire turcesti (15 centi), seminte cu insemnele Galatei. De asemenea, cafeaua putea fi cumparata impreuna cu pliculete de zahar pe care se putea vedea stema lui "Cim Bom". "Fetitele" someaza cind joaca Galatasaray Mai multe romance plecate din tara pentru a se prostitua la Istanbul au somat in seara meciului. Gabriela V., in virsta de 24 de ani, este din Birlad si a venit in Turcia de doi ani. "O ducem bine si avem seri cind scoatem si 500 de dolari. Este o problema pentru ca acum e sarbatorea Bairamului si turcii se abtin de la sex. Iar cind sint meciuri, se duc la stadion sau le vad la televizor. Aproape 99 la suta din ei prefera o partida de fotbal in locul uneia de sex. Fotbalul le-a luat mintile", spune moldoveanca. Veronica S. este din Bacau si are 21 de ani. E mai noua pe aici, dar cunoaste realitatile. "E mai bine decit in tara. In Romania, chiar daca te prostituezi, tot o duci rau". Ziaristii turci cer sa li se taie miinile Presa turca s-a intrecut in elogii la adresa echipei Galatasaray. Cei care i-au criticat pe Hagi si Jardel si-au cerut scuze, iar unii dintre contestatari au propus chiar "sa ni se taie miinile cu care am scris articole critice la adresa lui Hagi si Jardel". Influentul cotidian "Milliyet" apreciaza ca Hagi si Jardel au fost cei mai buni jucatori de pe teren. "Acesti copii nu au incetat niciodata sa marcheze istoria. Nu s-au saturat de victorii. Ei au fost mindria, cinstea, onoarea, totul in aceasta noapte. I-am criticat aspru. Sa ni se taie miinile". "Fotomac", cotidianul care l-a criticat cel mai vehement pe machedon, a titrat: "Trebuie sa-i cerem iertare lui Hagi". "L-am criticat inca de la inceputul sezonului. Ba ca nu joaca bine, ca nu alearga, ba ca are un salariu prea mare. Ne-a oferit miercuri cel mai frumos, cel mai inteligent spectacol fotbalistic. Merita nota zece". Publicatia il lauda si pe antrenorul Mircea Lucescu pentru "ca a gindit foarte bine acest meci, pregatindu-si excelent jucatorii". "Nu i-am lasat sa joace", explica "Il Luce" "E o victorie importanta a carierei mele, insa nu este mai mare decit cea obtinuta cu Real Madrid, cind Galatasaray a cistigat Supercupa Europei. AC Milan nu m-a surprins. Nu ei au jucat timid, noi nu i-am lasat sa joace. Jucatorii Galatei au vrut foarte mult. Si-au dorit nespus victoria. Evolutia jucatorilor mei m-a multumit", ne-a declarat ieri Mircea Lucescu. "Il Luce" a dezvaluit ca, peste o saptamina, impotriva echipei Paris Saint Germain ar putea menaja citiva titulari. "Trebuie sa joace toti. Din pacate, unii s-au accidentat. In aceasta situatie se afla si Bulent", a mai declarat reputatul tehnician. Dupa terminarea jocului, Mircea Lucescu a fost vedeta unei petreceri la care au mai participat oficialul rapidist Constantin Anghelache, dinamovistii Cristi Iancu si Ionut Chirila, dar si Gigi Corioni, presedintele echipei italiene Brescia Calcio. Machedonii au adus cite o oaie "Am invins echipa milaneza si ne gindim ca putem sa ne calificam in finala. Hagi si Jardel au dat tot ceea ce au avut mai bun din ei. Galatasaray a jucat ca o echipa mare", a spus Lucescu miercuri noapte. Tehnicianul roman a sarbatorit succesul pina la ora 5 dimineata, impreuna cu alte 40 de persoane. "De cite ori joaca Galata in Liga Campionilor, la Istanbul are loc un moment romanesc. Machedonii, prietenii lui Gica Hagi, vin in numar mare si ei dau tonul. Aduc cu ei cite o oaie si tot ce trebuie pentru o sarbatoare adevarata. A fost o prelungire a atmosferei de pe stadion", a spus fostul antrenor al Rapidului, care i-a avut printre invitati pe Luigi Corioni, presedintele de la Brescia Calcio. "Il Luce" i-a laudat in mod deosebit pe cei doi jucatori romani de la Galata: "Au jucat magnific. Ei isi dau seama ca spre finalul carierei traiesc, pur si simplu, o aventura pentru ca nimic nu poate fi comparat cu jocurile din Liga Campionilor. Cei doi Gica au obtinut niste succese foarte importante pentru fotbalul turc si au posibilitatea de a continua aceste performante. Golul inscris de Hagi a fost unul fantastic. Numai un jucator de superclasa, care are in spate o cariera si o experienta de exceptie, poate realiza un asemenea gol". GALATASARAY ISTANBUL - AC MILAN 2-0 (1-0) Au marcat: HAGI (min. 20), JARDEL (min. 86) Stadion: "Ali Sami Yen"; Spectatori: 30.000 GALATASARAY : Taffarel - Capone, Popescu, Bulent (min. 76 Emre Asik), Ahmet - Okan, Umit (min. 85 Arif), Emre, Hasan Sas - Hagi, Jardel (min. 88 Faruk). Antrenor : Mircea Lucescu MILAN: Dida - Sala, Chamot, Maldini - Ba (min. 79 Jose Mari), Giunti, P. Garcia, Boban (min. 70 Serginho), Coco - Leonardo (min. 54 Bierhoff), Sevcenko. Antrenor : Alberto Zaccheroni Arbitru : Heinz-Hellmut Krug (Germania) La Coruna a jucat cu capul Dintre cele patru meciuri disputate miercuri seara in Grupele A si B ale Ligii Campionilor, cel de pe "El Riazor" din La Coruna a fost, de departe, cel mai frumos. Dupa o prima repriza magnifica, francezii conduceau cu 2-0. La zece minute de la reluare, oaspetii au mai marcat o data si trupa lui Fernandez intrase serios in cartile calificarii. Ce a urmat tine de domeniul miracolelor. Extrem de inspirat, antrenorul gazdelor, Javier Irureta, a aruncat in lupta doua virfuri, pe uruguayanul Walter Pandiani si pe autohtonul Diego Tristan, care au marcat, in mai putin de 30 de minute, patru goluri. "L-am introdus pe Pandiani pentru ca are un joc de cap excelent. S-a dovedit ca am avut dreptate", a declarat tehnicianul campioanei din Spania la finele intilnirii. Atacantul sud-american a marcat toate cele trei goluri in urma unor lovituri de cap bine plasate, reusita lui Tristan venind tot in urma unei asemenea executii. "Deportivo a cistigat batalia aeriana de pe «El Riazor»", au titrat ieri ziarele spaniole. In ciuda succesului, Deportivo mai are de tras pina la obtinerea calificarii in sferturile de finala. Ibericii trebuie sa nu piarda saptamina viitoare, pe "San Siro". In eventualitatea unei victorii obtinute de AC Milan, italienii vor urca in sferturi, fiind avantajati de rezultatele din meciurile directe. Valencia si-a aratat muschii pe "Arnold Schwarzenegger" Jocurile din Grupa A au aratat o formatie, Valencia, in mare forma. Vicecampionii Europei au invins Sturm Graz cu 5-0, chiar pe stadionul "Arnold Schwarzenegger". "Daca vom evolua ca in aceasta seara, vom ajunge din nou in finala", a clamat Hector Cuper, antrenorul levantinilor. Succesul "liliecilor" a fost facilitat si de eliminarea fundasului stinga al austriecilor, Gilbert Prilasnig, survenita in minutul 35. Cu cele trei puncte cucerite in Austria, Valencia si-a asigurat prezenta in sferturile de finala ale celei mai importante competitii intercluburi de pe Batrinul Continent. Sir Alex a primitn un dar de la greci Manchester United a fost la un pas sa paraseasca stadionul Olimpic din Atena cu coada intre picioare. Cu un antrenor nou, Stratos Apostolakis, si mai multi debutanti in Liga Campionilor, grecii au dominat intilnirea. Seitaridis, un fundas in virsta de 19 ani, a deschis scorul printr-un sut de la 25 de metri, iar Liberopoulos si Vlaovici au ratat patru-cinci ocazii imense. Onoarea celui mai bogat club din lume a fost salvata de Paul Scholes, care a egalat in minutele de prelungire ale meciului. "Trebuie sa recunosc ca am avut o mare doza de sansa. Grecii meritau sa cistige, iar Barthez a demonstrat ca este unul dintre cei mai buni portari din lume. Lui i se datoreaza, in mare masura, punctul pe care l-am scos la Atena", a apreciat Sir Alex Ferguson, antrenorul britanicilor. Cu toate ca a scapat ca prin minune de infringere, Manchester nu si-a asigurat calificarea in sferturi. Teoretic, Sturm poate elimina trupa lui Ferguson in cazul in care, saptamina viitoare, va cistiga pe "Old Trafford" la o diferenta de cel putin trei goluri. SILVIU TANASE GRUPA A Sturm Graz - FC Valencia 0-5 (0-1). Au marcat: Ayala (min. 5), Carew (min.50), Kily Gonzales (min. 60), D. Alonso (min. 88 si 90); Panathinaikos Atena - Manchester United 1-1 (1-0). Seitaridis (min. 25) / Scholes (min.90) Etapa viitoare (marti, 13 martie): Valencia - Panathinaikos; Manchester United - Sturm Graz Clasament 1. VALENCIA 5 2 3 0 8-1 9p 2. Manchester 5 2 3 0 7-3 9p 3. Sturm 5 2 0 3 4-10 6p GRUPA B Galatasaray Istanbul - AC Milan 2-0 (1-0). Au marcat: Hagi (min. 20), Jardel (min. 86); Deportivo La Corua - Paris Saint Germain 4-3 (0-2). Pandiani (min. 57, 76 si 84), Tristan (min. 60) / Okocha (min. 29), L. Leroy (min. 43 si 55) Etapa viitoare (marti, 13 martie): PSG - Galatasaray, AC Milan - Deportivo La Coruna Clasament 1. GALATASARAY 5 3 1 1 6-4 10p 2. Deportivo 5 3 0 2 9-6 9p 3. AC Milan 5 1 3 1 5-6 6p 4. Paris St. Germain 5 0 2 3 6-10 2p Reuters: "Istoric" Victoria Galatei asupra Milanului e reflectata amplu de agentiile de presa si de ziarele straine. "ISTORIC" titreaza Reuters, care precizeaza ca echipa antrenata de Mircea Lucescu este prima formatie din Turcia care accede in sferturile de finala ale Ligii Campionilor, neuitind sa aminteasca si ca Galatasaray a ajuns in semifinalele Cupei Campionilor Europeni in 1989. "Gazzetta dello Sport", care a disecat mai mult prestatia echipei milaneze, a recunoscut faptul ca "Milan a fost prea fragil pentru a rezista furiei turcilor, care au invins meritat", titrind: "Milan a cazut in infernul de la Istanbul". Hagi, autorul unui "gol ironic", in opinia reprezentantului publicatiei, a fost elogiat insa, fiind considerat omul care a impus ritmul Galatei. Alt ziar italian, "Il Corriere della Sera", sustine ideea victoriei absolut meritate a echipei turce. "Turcia, inca o data blestemata" este titlul articolului in care se aminteste ca Milan a mai pierdut pe "Ali Sami Yen" chiar in sezonul precedent. "Masina turca" Principalul cotidian de sport al Frantei, "France Football", care deplinge eliminarea echipei PSG, a gasit puterea sa salute performanta obtinuta de Galatasaray, "care ajunge, in premiera pentru Turcia in sferturile de finala ale Ligii Campionilor". "Turcii, la rindul lor, au aratat pentru a doua oara ca reprezinta o bestie neagra pentru Milan", se scrie in minicronica partidei, unde Hagi este laudat. "Galatasaray, dominatoare in fata lui Milan AC" este titlul cronicii realizate de AFP, in care se spune: "Masina turca de realizat victorii a continuat sa bata fierul... Echipa din Istanbul a marsaluit in stil imperial". (H.H.) Procuroru' vorbeste iarasi ca din carti Dinu: "Exista o supunere logica a neamului romanesc" Cornel Dinu a iesit ieri din nou la rampa, dupa o perioada de iarna socotita de antrenorul de la Dinamo drept "o pauza improprie, unica in fotbalul din intreaga lume". Mister a trecut in revista perioada in care campionatul a fost intrerupt, prilej pentru a-l "intepa" iarasi pe Ladislau Bölöni, care - apreciaza Dinu - a incercat, fara succes, sa intre in pielea tehnicianului de la o echipa de club: "Au existat experimentele de antrenor ale selectionerului. Adica alte citeva experiente neanuntate, dupa telegrame ultimative de la federatie. In campionatul nostru, inceputurile sint relative. Echipele se rodeaza mai greu". Dinu a declarat ca gruparea "ciinilor rosii" este preocupata de promovarea jucatorilor din propria pepiniera intrucit "exista un capriciu de pret al jucatorilor romani adusi de la alte cluburi din tara. In Divizia A, in privinta transferurilor, exista doar o exceptie discutabila". "Ni se dau doua acadele" Dinu a criticat in termeni duri apucaturile poporului nostru. "Nu sintem in stare sa ne facem singuri ordine in casa. Este o supunere logica a acestui neam. E adevarat, mai exista si recreatii de trezire. E o fortare nepermisa ceea ce se incearca in acest moment", a declarat dinamovistul, referindu-se la contractul prin care Nike impune ca, incepind din acest retur, sa fie folosite mingile amintitei firme de echipament sportiv. "Am vazut cum Hutu jongla cu mingea, acelasi lucru asteptam si de la domnul Marasescu, insa, din fericire, acesta a renuntat. Noua daca ni se dau doua acadele, am facut doua preluari si, gata, bagati mingile Nike pe teren. Am stat 200 de ani sub greci, sub Imperiul Bizantin. Mincam piine de la turci, mingi de la greci...". "Nu luam pisicade coada" Cornel Dinu, ca de altfel si Mircea Stoenescu, directorul general de la FC Dinamo, considera inoportuna aducerea unor arbitri straini pentru a oficia la meciurile din Divizia A, initiativa propusa de Steaua. "E adevarat ca si noi am cerut arbitri bulgari, pe cind mai eram in activitate, insa atunci era perioada «Pactului de la Varsovia» si a CAER-ului. Acum 30 de ani, veneau americanii peste noi. Ne-am invatat sa dam vina pe altii. Aducem din afara si ne descurcam. Rezulta un mic progres, insa nu luam niciodata pisica de coada. Preferam sa ne multumim cu un progres relativ". "Hagi sa fie atent de unde maninca piine" Despre Hagi, Dinu a spus ca "este cel mai genial jucator roman al tuturor timpurilor", insa a tinut sa precizeze: "Nu se stie, poate daca destinul le-ar fi oferit lui Dumitrache si lui Dobrin aceleasi conditii, poate ca ei s-ar fi implinit mai mult decit Hagi". Dinu i-a atras atentia "Regelui": "Trebuie sa fie atent la ce limba vorbeste si de unde maninca piine", a spus tehnicianul, aluzie la interviul aparut in "Evenimentul zilei", in care decarul Galatei a declarat ca Turcia este tara care il hraneste in acest moment, si nu Romania. DANIEL CONTESCU Flash Globalizare in baschetul european Reprezentantii Federatiei Internationale de Baschet (FIBA) si cei ai Uniunii Ligilor Europene de Baschet (ULEB) au ajuns, in sfirsit, la un acord in ceea ce priveste competitiile paralele Suproleague si Euroleague. La Barcelona, miercuri, diriguitorii celor doua foruri au decis ca, in principiu, din sezonul viitor, cele doua ligi europene rivale sa se unifice. "Acordul a fost incheiat atit pe plan sportiv, cit si pe plan economic", a precizat Vladimir Stankovici, purtatorul de cuvint al ULEB, mentionind ca aceasta intelegere trebuie ratificata de membrii Adunarilor Generale ale celor doua foruri. In cadrul noii competitii rezultate dupa unificare vor evolua 32 de echipe: 8 care au participat in Suproleague, 12 din Euroleague si alte 12 formatii campioane nationale. (M.B.) Taman la Amman Reprezentativa de fotbal a Ungariei, adversara Romaniei in preliminariile Campionatului Mondial din 2002, a terminat la egalitate, scor 1-1, partida amicala sustinuta miercuri seara la Amman, impotriva Iordaniei. Din echipa antrenata de Birtalan Bicksei a lipsit romanul Vasile Miriuta, care a fost retinut la echipa sa de club, Energie Cottbus. Au marcat Silbajeh (min. 40), pentru gazde, respectiv Matyus (min. 76) l Intr-un alt meci amical, disputat la Guadalajara, formatiile Mexicului si Braziliei au terminat la egalitate, scor 3-3. Au marcat: Suarez (min. 5), De Nigris (min. 55) si Arellano (min. 88), respectiv Edilson (min. 57) si Romario (min. 79 si 89) l Ocupanta locului secund in "Il Calcio", Juventus Torino, a remizat pe teren propriu, 0-0, intr-un meci amical disputat cu reprezentativa Uruguayului.(L.C.) Tineri si nelinistiti Pret de citeva zile, studentii de la facultatile din Bucuresti au parasit bibliotecile si au invadat sala "Ioan Kunst Ghermanescu", unde au incins partide de fotbal de toata frumusetea. Editia a doua a "Turneului Studentesc de Fotbal" a iscat pasiuni nebanuite printre participanti, carora le fac cu ochiul nu doar gloria, ci si premii in produse puse la bataie de firma "De Silva Intermed", adica berea DAB si vinul spumos Henkell. In faza a doua a competitiei s-au calificat, printre altele, Universitatea Ecologica, Universitatea Bucuresti, ASE (unul dintre organizatori), Universitatea Spiru Haret, formatii care emit pretentii la cistigarea Cupei Gaudeamus, trofeu care va fi ridicat deasupra capului de invingatori. Ultimele partide ale intrecerii se vor desfasura astazi. Echipa Universitatii de Arte a avut cea mai frumoasa galerie, numai ca nici incurajarile unor fete apetisante n-au putut suplini lipsa de valoare a favoritilor, umiliti in ultimul joc din grupe, 0-5, de cei de la Spiru Haret. (D.C.) Mitica si Animal X Debutul sezonului fotbalistic intern coincide, la sfirsitul acestei saptamini, cu reluarea emisiunilor de analiza sportiva la posturile de televiziune. Dupa o perioada in care a fost sistat acest tip de programe, la TV Romania 1 se inaugureaza duminica seara, incepind cu ora 23.00, emisiunea "Fotbal show". Realizatorul Ionel Stoica ii va avea ca invitati, la "episodul-pilot", pe "greii" fotbalului romanesc: Mircea Sandu, presedintele FRF, Dumitru Dragomir, presedintele LPF, Nicolae Grigorescu, noul sef al Comisiei Centrale a Arbitrilor, si selectionerul Ladislau Bölöni. Celor patru li se va alatura Georgiu Gingaras, ministrul tineretului si sportului. Cei prezenti vor analiza meciurile primei etape a returului si vor discuta despre sansele Romaniei in confruntarea de pe 24 martie cu Italia. In emisiune vor cinta Marcel Pavel, Directia 5, Paula Seling, N&D, Blondie, Animal X si Simplu. Collymore s-a pensionat la 30 de ani Stan Collymore, atacantul englez de la echipa spaniola Real Oviedo, se lasa de fotbal. In virsta de 30 de ani, Stan a evoluat in Premier League la Crystal Palace, Southend, Nottingham Forest, FC Liverpool, Aston Villa, Fulham, Leicester City, Bradford City, fiind transferat recent la Oviedo, in Primera Division. Zilele trecute, Collymore a parasit in graba echipa, motivind ca trebuie sa plece in Anglia pentru ca logodnica sa, Estelle Williams, este bolnava. Antrenorul de la Oviedo il astepta ieri sa revina alaturi de coechipieri, insa Stan i-a socat pe toti cu un anunt senzational: a decis sa puna ghetele in cui! Atacantul a lasat in spate o cariera modesta (trei selectii la echipa nationala si nici un titlu cu vreo echipa de club), in antiteza cu imensul sau talent. Prin comparatie, Collymore ar putea fi numit un Ilie Dumitrescu al Angliei, cu diferenta ca romanul a avut parte de mai multe onoruri in cariera intrerupta prematur. MARGARIT BANUTA Bercea propune rotatia cadrelor in Comitetul Executiv al FRF FC Petrolul Ploiesti a cinstit inca o data memoria celui mai mare antrenor care a stat vreodata pe banca tehnica a "gazarilor", Ilie Oana. Dupa ce, in urma cu aproape doi ani, batrinul stadion "Petrolul" a fost rebotezat cu numele regretatului tehnician, ieri, de la ora 11.00, in curtea interioara a arenei prahovene a fost dezvelit un bust din bronz care-l reprezinta pe antrenorul disparut in 1993. Lucrarea a fost realizata de profesorul Arthur Hofman, vechi suporter al echipei-fanion a judetului Prahova. La ceremonie au asistat fosti jucatori din perioada de aur a Petrolului, dar si fotbalisti mai tineri. Printre invitati s-au numarat Mircea Dridea, Mihai Ionescu, Mihai Mocanu, Alexandru Fronea, Mihai Cristache. Din partea FRF si a LPF au fost prezenti Adalbert Kassai, respectiv Alexandru Boc, fost jucator al Petrolului. Din partea familiei celui disparut au venit sotia lui Ilie Oana, una dintre fiice si doi nepoti. Acestia din urma au primit din partea conducerii Petrolului doua rinduri de echipament si un abonament de intrare pe stadionul care poarta numele bunicului lor. Dupa acest eveniment a fost organizata o conferinta de presa. Florin Bercea, presedintele "gazarilor", a profitat iarasi de prilej pentru a arunca sageti inspre neregulile din fotbalul romanesc. Bercea a criticat actuala componenta a Comitetului Executiv, fiind de parere ca "exista, cel putin teoretic, o influenta a unor presedinti asupra arbitrilor. Daca tot fac parte din acest comitet presedintii de cluburi, ceea ce nu este normal, macar sa se faca prin rotatie. Si pe vremea comunismului se facea rotatia cadrelor, dar acum nici macar atit". Referitor la partida de miine, dintre Petrolul si Rapid, directorul general, Eugeniu Goicea, a marturisit ca nu mai putin de cinci jucatori i-au promis cite un gol in poarta giulestenilor. Este vorba de Costescu, Pirvu, Savu, Stanciu si Mozacu. "M-as multumi doar ca primii trei sa se tina de cuvint", a subliniat Goicea. ADI DOBRE "Am eu fata de timpit?", intreaba Balaci Ilie Balaci, antrenorul Universitatii Craiova, a sustinut ieri o conferinta de presa in care a spus ca "echipa mea se duce la Brasov ca sa joace bine si sa obtina un rezultat bun". In privinta numelui viitoarei campioane a Romaniei, fosta glorie a "Craiovei Maxima" a spus ca "daca nu va fi Universitatea, macar sa fie cineva tot din familie", aluzie la Steaua, echipa la care evolueaza ginerele sau, Eugen Trica. In privinta lotului avut la dispozitie, "Marele Blond" nu s-a aratat prea incintat: "Nu m-a impresionat nimeni, vreau doar ca ei sa joace bine. Cine a spus ca, daca pierdem la Brasov, eu imi voi da demisia, a aruncat doar niste vorbe in vint. Nu este adevarat. Obiectivul nostru pentru acest an este sa jucam fotbal. Sigur ca am vrea o participare in cupele europene, dar intre dorinta si materializarea ei e o cale cam lunga." Balaci s-a aratat nemultumit de faptul ca sint prea putini sponsori. "Nu le reprosez nimic actionarilor clubului. Ei dau tot ce pot, dar era bine sa vina si altii sa ajute. Daca Primaria vrea sa puna osul, sa o faca. N-as refuza asa ceva. Am eu fata de timpit?" Regizorul Geo Saizescu sustine ca i-a propus lui Ilie Balaci, intr-o emisiune televizata, sa faca un film alaturi de Sorin Cirtu. Totusi, "Printul" spune ca nu a fost contactat de nimeni, in ciuda faptului ca isi lasa deschis telefonul mobil chiar si noaptea. "E greu de facut un film in ziua de azi. Iar eu, sincer sa fiu, nu sint dispus sa finantez productia unei astfel de pelicule." MARGARIT BANUTA MARIO MORCOV Denoueix lauda "arta" lui Viorel Moldovan Antrenorul echipei franceze FC Nantes, Raynald Denoueix, a avut numai cuvinte de lauda despre atacantul roman Viorel Moldovan, intr-un interviu pe care l-a acordat agentiei de presa Reuters. Denoueix, care a sustinut ca revenirea in forma maxima a lui Moldovan reprezinta un atu pentru echipa sa, creditata cu cele mai mari sanse la o tripla istorica (campionat, Cupa Frantei si Cupa Ligii), a declarat despre internationalul nostru: "Are o adevarata arta in a pastra mingea, pentru ca, imediat dupa aceea, sa creeze ceva pericol pentru adversari". Antrenorul "canarilor" a precizat, totusi, ca obiectivul principal al echipei il reprezinta cucerirea titlului de campioana, adaugind: "Sa cistigi un meci de Cupa nu iti asigura decit dreptul de a disputa inca o partida, in conditiile in care noi am acumulat deja 50 de puncte in campionat". (H.H.) Drumuri americane pentru Halagian In perioada de intrerupere a Diviziei A pentru meciurile din preliminariile Campionatului Mondial de fotbal din 2002, pe care nationala Romaniei le va sustine pe 24 si 28 martie cu Italia, respectiv Georgia, selectionata LPF ar putea intreprinde un turneu in America de Sud si Centrala. Antrenorul acestei echipe, tutelata de liga lui Mitica Dragomir, formatie care ar urma sa fie compusa din fotbalisti de la Ceahlaul, Gloria, FCM Bacau, FC National si FC Arges, va fi Florin Halagian. Trupa lui Hala se va "produce" pe stadioanele din Guatemala, Ecuador si, foarte posibil, din Panama. Selectionerul reprezentativei statului Panama, Mihai Stoichita, a declarat cotidianului "La Prensa" ca a cerut federatiei locale sa faca eforturi pentru disputarea unui joc cu romanii. "Pentru noi, ar fi foarte util un test cu echipa Romaniei", a apreciat fostul antrenor de la FC National. Adrian Ionescu, purtatorul de cuvint al LPF, a declarat: "Deocamdata, nimic nu este batut in cuie. Vom discuta cu echipele din prima liga si, in functie de raspunsul lor, vom vedea daca efectuam sau nu acest turneu". SILVIU TANASE, MATEI UDREA Prodan, cu gindul la Aston Villa Internationalul Daniel Prodan va absenta de la primele partide ale returului Diviziei A, valorosul fotbalist nehotarindu-se inca unde va evolua in urmatoarea perioada. Didi nu a dat curs nici uneia dintre cele doua oferte pe care le are in acest moment din campionatul intern, de la Dinamo si Rocar, asteptind un fax de confirmare pentru a pleca in Marea Britanie. Surse din anturajul fotbalistului vorbesc de o iminenta plecare in Premier League, la Birmingham, unde Prodan ar urma sa evolueze pentru cunoscuta formatie Aston Villa. ADI DOBRE [23][pl.dll?rid=expresro] 