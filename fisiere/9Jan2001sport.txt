 "Scaun electric" la presedintia CCA Mircea Nesu a demisionat din functia de sef al arbitrajului romanesc! Postul ar putea fi preluat de Craciunescu Preconizatul proiect de restructurare a Comisiei Centrale a Arbitrilor din cadrul FRF a primit ieri o noua lovitura, prin demisia presedintelui Mircea Nesu. Oradeanul este, dupa Adrian Porumboiu, cel de-al doilea sef al CCA care bate in retragere intr-un interval de doar trei saptamini. Daca Porumboiu, primul numit in aceasta functie, a renuntat pe motiv ca ar fi fost umilit de Mircea Sandu, Nesu a invocat probleme de sanatate care-l impiedica sa-si continue activitatea. Pina si modalitatea la care au apelat cei doi pentru a-si anunta deciziile este identica: prin fax. "Domnul Nesu ne-a anuntat ca, macar pentru o perioada, sanatatea nu-i mai permite sa-si exercite atributiile si a cerut sa fie numita alta persoana in functie", a confirmat ieri Adalbert Kassai, secretarul general al FRF. Desi varianta oficiala pomeneste despre o retragere temporara, in realitate este vorba despre o demisie in toata regula. Diriguitorii federatiei cauta deja solutii de iesire din criza. "Miine dimineata (n.r. - azi) vom avea o sedinta la capatul careia vom stabili ce e de facut in continuare. Solutia ar fi ca postul de presedinte sa fie preluat de unul dintre actualii presedinti, probabil Ion Craciunescu", a declarat Kassai. In aceste conditii, chiar actuala componenta a CCA, alcatuita de Mircea Nesu, nu mai este valabila. "Nu pot spune daca domnul Vasile Avram (n.r. - director executiv si secretar general al CCA) va ramine in functie, pentru ca diagrama actuala a fost gindita de domnul Nesu. Poate noul presedinte isi doreste alti colaboratori", a mai adaugat oficialul federal. "Nimeni nu m-a contactat oficial" Ion Craciunescu, noul favorit la fotoliul de staroste al arbitrilor, s-a abtinut ieri de la orice pronostic: "Am vorbit si eu cu domnul Nesu si, din pacate, pot sa confirm ca retragerea dumnealui este provocata de mari probleme de sanatate. Cit despre intentia FRF de a-mi propune presedintia comisiei, nu vreau sa comentez. Eu nu discut pe premonitii sau zvonuri. Nimeni nu m-a contactat oficial". Intrebat daca s-ar teme sa preia o functie atit de expusa presiunilor, Craciunescu a parut foarte sigur pe el: "Daca nu m-au speriat meciurile grele, cum poate crede cineva ca mi-e frica de o functie?". Dincolo de aparente, repetatele sincope ivite in incercarea de a construi o Comisie independenta se pare ca sint produse de cauze mai complicate. Surse din anturajul federatiei vorbesc chiar despre presiuni politice facute asupra celor vizati sa intre in noul CCA, presiuni care i-au determinat pe multi sa dea inapoi. MATEI UDREA Bradford vrea sa se descotoroseasca de "Bursuc" Dan Petrescu: "N-am nici o oferta" Presa engleza da ca aproape iminenta despartirea clubului Bradford City, din Premier League, de jucatorii Dan Petrescu, Benito Carbone si Stan Collymore, acestia avind cele mai mari salarii fara sa dea randamentul asteptat. In editia de ieri a ziarului "Daily Telegraph" se mentioneaza ca singurul pus sigur pe lista de transferuri este Collymore. In urma unei discutii purtate cu presedintele Geoffrey Richmond, antrenorul Jim Jefferies a stabilit ca mai exista si alti fotbalisti in plus la gruparea din "Valley Parade", toti cu salarii mari, adusi pe vremea fostului tehnician Chris Hutchings. In acelasi cotidian se arata ca "printre ei se afla Carbone si Petrescu. Mai ales ca Bradford a repurtat prima victorie, dupa opt luni de insuccese, in deplasare, la Leicester, fara Dan si Benito in echipa. Collymore a evoluat sters, doar ultimele cinci minute". Jefferies spune ca "Petrescu si Carbone trebuie sa ne paraseasca daca nu sint dispusi sa se pregateasca pentru a putea sa joace regulat. Vreau sa fac o echipa unita si sa mizez mai putin pe individualitati". Bradford ocupa ultimul loc (20) in clasament, cu 15 puncte (o partida mai putin disputata), la 5 puncte distanta de Manchester City (penultima clasata). Rezultatul meciului de ieri, cu Middlesbrough (locul 18), contind pentru Cupa Angliei, nu ne-a parvenit pina la inchiderea editiei. Va prezentam, mai jos, un scurt interviu cu fostul international roman. "Nu-mi imaginam ca o sa am probleme aici" - Am auzit ca relatia dintre tine si noul antrenor scirtiie. Poti comenta? - Eu n-am nici o problema cu el. Dar Jim Jefferies e suparat pe toata echipa. Vrea sa intinereasca lotul, din cite am inteles. Raporturile mele cu antrenorul sint strict profesionale. Nu sint apropiat cu el, dar nici distant. Jim se poarta la fel cu toti jucatorii. Eu zic ca nu e chitit pe mine, dar presa britanica a umflat adevarata stare de fapt. - De ce nu ai mai fost titular in ultima perioada? - Am fost bolnav in ultimele doua saptamini. O gripa puternica m-a tinut departe de gazon pina dupa Anul Nou. Sper sa redevin titular cu proxima ocazie. - Vrei sa ramii la Bradford? - M-a batut gindul despartirii de acest club. Deocamdata insa nu am nici o oferta. Pentru ca nu mi-am imaginat ca voi avea probleme aici. Oricum sint sub contract cu ei inca doi ani de-acum inainte. Nu voi pleca pina nu voi primi o instiintare oficiala. - Te mai gindesti la echipa nationala? - Normal. Mi-ar placea sa revin. Dar, daca selectionerul nu ma va mai chema, voi veni in Romania doar in vizite private. MARGARIT BANUTA DANIEL CONTESCU "Ciinii rosii" dau iarasi din coada Dinu: "Sper sa fie mai multa decenta in acest an" FC Dinamo, campioana "en-titre" si detinatoarea Cupei Romaniei, a strins ieri rindurile in vederea abordarii returului acestei editii de campionat. La primul antrenament din anul 2001, antrenorul Cornel Dinu a avut la dispozitie 24 de jucatori. Singurele noutati sint Iulian "Max" Arhire (ex-Otelul si trecut in ultima vreme pe la Zimbru Chisinau) si George Balasz, adus de la divizionara secunda Nitramonia Fagaras. Din lotul care a trecut prin furcile caudine ale primelor 15 etape lipsesc Florin Cernat, vindut la Dinamo Kiev, si Florin Raducioiu, plecat in Italia. Astazi, "ciinii rosii" se vor prezenta la Institutul National de Medicina Sportiva. "Neamtul", intimpinat de "Lady in Red" Printre primii fotbalisti care au ajuns la stadion a fost Ionut Lupescu, sosit cu o jumatate de ora mai devreme la vestiare. De cum a coborit din automobil, "Neamtul" a fost intimpinat de o tinara blonda, imbracata in rosu. Infocata suportera dinamovista i-a oferit mijlocasului dinamovist un parfum si un fular. "Este un cadou daruit intregii echipe", a tinut sa mentioneze Lupescu. Portarul Stefan Preda a semnat si el condica, desi nu mai intra in calculele conducerii tehnice. "Trita" se va prezenta miine la noua lui echipa, Astra Ploiesti, grupare de la care a revenit Ovidiu Tilvan, caruia i-a expirat imprumutul la formatia din cartierul 9 Mai. Sageti catre Becali Dupa o scurta sedinta in vestiar, Procuroru' si-a scos elevii pe terenul doi, unde a condus primul antrenament din noul mileniu. Dupa citeva ture de incalzire si exercitiile de mobilitate coordonate de "Sensei" Constantin Niculae, "ciinii rosii" au incins patru minipartide pe un teren artificial de dimensiuni reduse. Proaspat insurat, Florentin Petre a alergat cot la cot cu coechipierii, desi nu a intrat in programul normal de pregatire. Dintre jucatorii aflati sub comanda lui Mister n-au lipsit Cristi Vlad si Sorin Iodi, ambii doriti de Otelul. "Ei trebuie sa joace, insa o vor face doar acolo unde vrem noi, nu dupa cum dicteaza unele gusturi indoielnice de moment", a specificat Cornel Dinu, sageata aruncata catre impresarul Giovanni Becali, cel care ii impinge pe cei doi catre Galati in dorinta de a-i da o mina de ajutor lui Ilie Dumitrescu. Mister conteaza pe "coeziunea vestiarului" "Avem un lot care se asaza. Contez foarte mult pe coeziunea colectivului, a vestiarului. Sper ca am reusit sa stergem cu buretele tot ceea ce a fost rau anul trecut. Sper sa fie mult mai multa decenta in acest an. Ne dorim un an cel putin la fel de bun ca joc, daca nu si ca rezultate", a declarat Dinu la sfirsitul sedintei de pregatire. Tehnicianul a facut inca un apel la intelegere catre conducerea administrativa. "Trebuie sa punem interesul societatii deasupra orgoliului personal". Cristian Hildan, fratele fostului fotbalist dinamovist, alerga alaturi de colegii sai de la formatia de rugby Dinamo. La un moment dat, Cristi s-a oprit si i-a salutat pe cei citiva membri ai galeriei dinamoviste prezenti la antrenamentul echipei de fotbal. Dupa ce a dat indurerat din cap, parind sa nu inteleaga de ce a trebuit ca "Unicul Capitan" sa plateasca atit de scump dragostea pentru fotbal, si-a continuat pregatirea. DANIEL CONTESCU Presa elena sustine ca Iordanescu a semnat pentru OFI Creta Anghel Iordanescu, tehnicianul roman care detine titlul de antrenorul roman al secolului, a revenit ieri din vacanta pe care a petrecut-o in Masivul Bucegi, la Hotelul Cioplea, din Predeal, cladire care-i apartine. Propunerile venite pe adresa fostului antrenor al echipei nationale au fost putine. De pe meleagurile noastre, singura grupare care parea dispusa sa-l reintroduca pe Puiu in circuitul fotbalistic a fost FCM Bacau. Din Anglia aparuse zvonul ca divizionara secunda, Fulham, echipa sponsorizata de multimiliardarul Mohamed Al Fayed, l-ar dori pe general, dupa ce incercase sa-l contacteze si in urma cu trei ani. Puiu a ramas insa insensibil la aceste tentatii. "Sint inca in vacanta. Nu stiu cit va mai dura, o zi, o saptamina, poate chiar mai mult. Fulham este o poveste veche. In privinta angajarii mele la Bacau, nu s-a pus problema in nici un moment. Conducatorii de acolo au facut si ei, asa, o intrebare, pe care ar fi putut s-o puna oricui", ne-a declarat ieri generalul. Ziarele grecesti au dezvaluit, ieri, ca Iordanescu este aproape de a reveni, de data aceasta ca antrenor, la o formatie - OFI Creta - pentru care a jucat, cu dispensa de la comunisti, in ultimii ani ai carierei. Surse bine informate pretind ca reputatul tehnician va pleca spre Grecia la vara. OFI Creta, echipa de prima divizie, i-a facut deja o oferta tentanta, pe care Puiu ar fi acceptat-o. Presa elena prezinta informatia ca Iordanescu ar fi semnat deja o intelegere cu OFI pentru o perioada de doi ani. Salariul nu va fi foarte consistent, la greci el urmind sa primeasca intr-un an cit cistiga in Arabia Saudita, la Al-Hilal, in doua luni. Adica aproape 200.000 de dolari. Generalul cunoaste foarte bine fotbalul din Grecia, mai ales ca in urma cu patru ani a pregatit prima reprezentativa. Si aceasta varianta este dezmintita de antrenorul roman al secolului. "Nici vorba de OFI Creta! Deocamdata nu vreau decit sa ma odihnesc". LAURENTIU CIORNEI DANIEL CONTESCU FC National il asteapta pe Isarescu ca pe piinea calda Iorgulescu: "BNR ne-a obligat sa semnam un contract dezavantajos" Gino Iorgulescu l-a prezentat oficial, ieri dimineata, pe Cosmin Olaroiu ca fiind noul antrenor principal al echipei FC National. Jucatorul intors din Extremul Orient il inlocuieste pe Marius Lacatus, care a fost demis duminica. Deoarece este prea tinar si fara experienta, Olaroiu va fi ajutat de directorul tehnic Gheorghe Constantin. Banca tehnica este completata cu "secunzii" Dumitru Moraru si Dumitru Bolborea, carora este foarte probabil sa li se adauge Florentin Marinescu, in calitate de preparator fizic. Chiar daca nu si-a pus inca semnatura pe contract, Olaroiu a declarat ca angajamentul va fi pe un sezon si jumatate. "Obiectivul imediat este evitarea retrogradarii. Intr-o a doua faza, ne propunem formarea unei echipe tinere", a precizat noul tehnician al "bancarilor". Olaroiu este destul de multumit de lotul pe care-l are la dispozitie, chiar daca in iarna au plecat Sabin Ilie, Radu Niculescu si Catalin Lita. "Mi-ar mai trebui un mijlocas defensiv si doi atacanti. Probabil ca, in zilele urmatoare, vor fi aduse la echipa si aceste intariri". Olaroiu nu poate juca pina la vara Olaroiu nu va reveni pe gazon in viitorul apropiat, din cauza contractului de jucator care-l leaga pina in vara cu formatia sud-coreeana Samsung Blue Wings. Unul dintre jucatorii vizati de National este Ionut Lutu. "Vreau sa-l aduc aici, dar nu depinde de mine. Are un contract cu Samsung", a spus antrenorul. Gabi Popescu este alt fotbalist cu care se incearca o reconciliere. "Zilele acestea voi avea cu el o discutie lamuritoare. Popescu este sub contract cu noi, dar se afla in stare de suspendare. Daca va intelege ca este momentul sa-si schimbe mentalitatea, i-am putea ridica suspendarea", sustine Iorgulescu. Lotul "bancarilor" se reuneste in aceasta dimineata, iar duminica va pleca in cantonament. Pregatirea dinaintea returului este completata cu un turneu la Norcia. Lui Lacatus i s-a propus un post de prim-vicepresedinte Modul in care Marius Lacatus a fost anuntat ca nu mai este antrenor ramine in continuare destul de neclar. Lacatus este nemultumit ca tratativele cu Olaroiu s-au derulat fara ca lui sa-i fi fost adus la cunostinta acest lucru. Iorgulescu a prezentat ieri o alta versiune: "Am avut ieri (n.r. - duminica) o discutie cu Lacatus si i-am comunicat decizia noastra. De asemenea, tot atunci i-am si propus postul de prim-vicepresedinte la club. Astept raspunsul lui Marius". Iorgulescu s-a plins din nou de relatiile incordate cu BNR "Conducerea provizorie a acestei institutii ne-a obligat sa semnam un contract de chirie dezavantajos. Conform acestuia, am avea de achitat 2,3 miliarde de lei, carora li s-ar adauga alte 2,7 miliarde penalizari. Intreaga suma s-ar compensa insa cu investitiile de 5 miliarde facute de club in baza sportiva. Ne-am dat reciproc in judecata pentru ca avem de-a face cu oameni de rea-credinta. Sper insa ca revenirea domnului Mugur Isarescu in functia de guvernator sa puna capat acestei situatii". MATEI UDREA Autocarul Otelului nu putea pleca ieri din lipsa de motorina Otelul Galati a planificat efectuarea vizitei medicale in doua transe. Ieri, la Institutul National de Medicina Sportiva s-a prezentat prima transa, formata din jucatorii tineri si din cei cu domiciliul in Bucuresti. Seria a doua, compusa in general din veteranii galateni, era programata pentru astazi. Toate bune si frumoase, dar ieri, la ora 10.00, cind s-au prezentat la stadion pentru a se imbarca in autocarul care urma sa-i aduca la Bucuresti, fotbalistii au aflat cu stupoare ca vehiculul nu avea motorina. Plecat in Combinat dupa combustibil, autocarul nu revenise pina la ora 13.00. Jucatorii au inceput sa calculeze cum e mai ieftin: sa cumpere ei motorina pentru "hirb" sau sa se urce in doua masini si sa vina in Capitala? Ultima varianta nu era deloc convenabila pentru echipa, care, dupa controlul de astazi, ar trebui sa plece direct la Poiana Brasov. HORIA HASNAS Flick-flack Rednic a dat afara cinci jucatori In urma unei discutii pe care a purtat-o ieri cu patronul George Copos, antrenorul Mircea Rednic a definitivat lista cu fotbalistii rapidisti care vor incepe miine pregatirea pentru retur. Jucatorii pe care "Puriul" i-a "lasat la vatra" sint Daniel Chirita, Marius Sasu, Constantin Schumacher, Florentin Radulescu si Edi Iordanescu. Nume sonore nu se regasesc insa pe lista de achizitii. Ion Viorel sustinea ieri ca inca nu a semnat un contrat cu gruparea de sub Grant, urmind ca lucrurile sa se rezolve miine, dupa o negociere cu George Copos. "Sint la Buzau si ma pregatesc intens. Alerg in Sala Sporturilor. I-am promis nevestei ca o sa le dau cronometrele peste cap celor de la Rapid", ne-a spus buzoianul. Linga "Vioara", sub flamura visinie se vor alinia, in premiera, Mihai Badoi, Eduard Bandi, Daniel Niculae si brazilianul Vieira Nivaldo. Acestia, impreuna cu ceilalti 22 de jucatori, se vor prezenta miine la baza "ProRapid" pentru inceperea pregatirilor. ( L.C. ) Balaci pune masor un prieten din copilarie Universitatea Craiova va suna goarna in aceasta dimineata. Actionarii gruparii, Gigi Netoiu si Nicu Gheara, il vor prezenta fotbalistilor, in mod oficial, pe Ilie Balaci, noul antrenor principal. Va fi schimbat si masorul echipei, Doru Vaetis, cu Marian Rosca, prieten din copilarie cu Balaci. Se zvonea ieri prin Banie ca Universitatea nu ar avea acces pe stadionul "Ion Oblemenco", din cauza unei restante de plata a chiriei, urmind ca primul antrenament din acest an sa aiba loc la stadionul "Valea Rosie". Totusi, Vasile Bulucea, primarul municipiului, cel care-si spune "Moaca", potrivit propriei declaratii, a infirmat aceasta posibilitate: "Dupa o serie de negocieri purtate anul trecut, ne-am inteles ca suma pe care trebuie sa o achite clubul catre primarie sa fie de 125 milioane de lei pe luna, de la 280 milioane, suma pe care am stabilit-o initial, vara trecuta, inainte de inceperea campionatului. Conducatorii au achitat o suma mai mare la inceputul lunii decembrie, cam 450 milioane. A mai ramas o restanta de 85 milioane, plus chiria integrala pentru decembrie, adica in jur de 210 milioane. Dar nu se pune problema sa nu le dau voie sa foloseasca stadionul. Mai mult, clubul mi-a cerut, de curind, sa pun o copertina care sa acopere cam 10.000 de locuri, lucrare pe care o voi face." ( M.B., M.M. ) Catalin Munteanu s-a distrat cu Extremadura Ultima etapa a campionatului spaniol de fotbal n-a adus succese deosebite pentru fotbalistii romani. Doar Catalin Munteanu, zis "Cap de zmeu", a marcat unicul gol al intilnirii Extremadura - Salamanca (0-1), in minutul 65, din penalty. Stelea si Marinescu n-au jucat nici un minut, insa Catalin Munteanu a bifat toate cele 90 de minute si a fost cel mai bun om de pe teren. "El Periodico" scrie ca "romanul s-a distrat cu defensiva celor din Almendralejo". Formatia celor trei romani a trecut pe locul 4 in Segunda Division, cea mai inalta pozitie atinsa in acest campionat Cosmin Contra a fost suspendat in urma cumulului de cartonase galbene si a privit din tribuna stadionului "Mendizorroza" meciul in care Real Madrid a invins cu 3-1 formatia Deportivo Alaves Adrian Ilie a jucat titular, insa a fost schimbat in minutul 66 cu slovenul Zlatko Zahovici. Valencia a trecut cu 1-0 de Racing Santander Villarreal, formatia la care activeaza Gheorghe Craioveanu, n-a reusit sa cistige in deplasare, la Pamplona, in fata Osasunei, ultima clasata din Primera Division. Gazdele au dispus cu 1-0 de "submarinul galben", asa cum este denumita echipa unde activeaza fostul international roman. Olteanul a evoluat in ultimele zece minute de joc, dar n-a avut timp sa se remarce Espanyol a dispus cu 2-0 de Numancia, mult mai clar decit o arata scorul. Costel Gilca a evoluat la gazde tot meciul, cu o prestatie foarte buna. La oaspeti, Laurentiu Rosu n-a intrat deloc pe gazon, iar Jean Barbu si-a facut loc in echipa abia dupa pauza. Garcia Ramon, tehnicianul celor de la Numancia, este foarte suparat pe jocul slab din ultimul timp al romanilor si a declarat, in dese rinduri, ca ii va tine pe margine in urmatoarele partide de campionat. ( D.N. ) Scrima cu polonicele Numirea lui Emil Sandoi in functia de antrenor principal al echipei craiovene UFC Electro (Divizia B, Seria a II-a) a fost confirmata chiar de el, intr-o conferinta de presa desfasurata ieri, in "Valea Rosie". Sandoi nu a semnat nici un angajament, fiind liber sa plece oricind isi gaseste ceva mai bun. Gruparea olteana sta foarte prost cu finantele si nu isi poate permite sa-i plateasca acestuia sume prea consistente. Emil va fi remunerat lunar, in functie de rezultatele echipei si de buget. Noul presedinte, Dragos Cotarcea, a fost intrebat daca e numit la conducerea Asociatiei Sportive Electro sau la UFC. Raspunsul a fost ca "sint pe toata asociatia, dar in afara de fotbal, aici mai exista un boxer si antrenorul lui, plus doua femei la bucatarie, care, atunci cind nu au ceva de gatit, fac scrima cu polonicele printre cazanele goale". (M.B., M.M.) 