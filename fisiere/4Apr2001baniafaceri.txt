 Hipodromul Ploiesti - miza a jocurilor de noroc La inceputul acestei saptamini, in Parlamentul Romaniei s-a adus in discutie posibilitatea privatizarii Hipodromului Ploiesti. Varianta propusa de Ministerul Agriculturii vizeaza privatizarea hipodromului de care ar fi interesate o firma belgiana si un holding italian. Exista insa o opozitie la aceasta privatizare din partea Loteriei Nationale. Prin boxele cailor misuna sobolani "Dintotdeauna, hipodromul de trap a mers pe pierderi. Cind statul detinea totul aici, inclusiv caii, bugetul rezolva situatia financiara. Caii au fost cumparati de persoane particulare, si multora le-a fost greu sa plateasca datoriile acumulate catre noi. In momentul de fata avem de incasat de la proprietarii de cai 1,3 miliarde de lei", afirma directorul hipodromului, Ion Balanescu. Cei de la hipodrom se pling ca, in ultimii ani, totul a ajuns in paragina si ca interesul majoritatii proprietarilor de cai scade aproape instantaneu dupa achizitionarea lor, ei rezumindu-se la laudele intre prieteni sau la impresionarea necunoscatorilor. Animalele - care ar trebui sa fie niste exemplare demne de rangul de cal de cursa - au ajuns, in unele cazuri, niste mirtoage. Exista un singur medic veterinar care ingrijeste cei 204 cai. Cei mai "puternici" proprietari de cai - Ion Dulugeac (care detine 47 de cai) si Calin Calarasu (cu 41 de cai) - au lasat, practic, in paragina grajdurile care le apartin. Printre boxele cailor misuna sobolanii si ciinii, care si-au facut culcusuri aici. Ziduri murdare, foi de celofan in locul geamurilor, o atmosfera care aminteste doar de grajdurile abandonate de pe vremea CAP-urilor. Singurul proprietar de cai care merita tot respectul, afirma cei de la hipodrom este Marian Manea. El are 24 de cai care traiesc in conditii normale. Avind datoriile platite la zi, el a inchiriat si un teren unde intentioneaza sa ridice o zona de agrement pentru cei interesati de concursurile hipice. Italienii, o sansa pentru hipodrom Deocamdata, proprietarul terenurilor si al cladirilor este statul, prin Societatea Nationala "Cai de Rasa", subordonata Ministerului Agriculturii. Varianta privatizarii a aparut dupa ce posibilitatea trecerii in administrarea Loteriei Nationale a fost ingreunata din cauza problemelor de ordin legislativ. "Atala International", holding italian aparut de mai multi ani in Romania, care are deja, din luna februarie 2001, un contract de inchiriere a restaurantului din incinta hipodromului ploiestean, si-a propus sa cumpere si terenul, si grajdurile. Valoarea contabila a tuturor terenurilor si constructiilor hipodromului se ridica la 4 miliarde de lei. Potrivit unei reevaluari recente, suma atinge 18 miliarde de lei. "Italienii vor sa si investeasca aproximativ 20 de miliarde de lei in modernizarea tuturor cladirilor de aici, dar si sa-si impuna stilul de lucru, adica sa organizeze in exclusivitate curse de trap care sa fie transmise pe posturile de televiziune, cu un sistem propriu (sau in colaborare cu Loteria Nationala) de pariuri la care telespectatorii sa poata participa. Deocamdata, situatia este incerta", explica directorul. VIOLETA STOICA Romanii au cistigat anul trecut un milion de dolari din publicitatea pe Internet Anul 2000 a reprezentat un an de consolidare a pietei Internet din Romania, dupa cresterile spectaculoase, cu rate care au depasit 100a, inregistrate in 1998 si 1999. Acestea sint concluziile unui studiu realizat de firma de consultanta Ascendo, pe baza unor date proprii, dar si a unor analize efectuate de Mercury - Marketing and Research Consultants, Roland Berger & Partener, Daedalus Consulting Marketing & Research. Potrivit documentului amintit, citat de Mediafax, numarul furnizorilor de servicii Internet s-a cifrat, in 2000, la peste 150, principalii provideri fiind PCNet, FX Internet, DNT si Xnet. Volumul publicitatii realizate in Romania pe Internet este estimat la un milion de dolari, pe o piata dominata de conexiunile de tip dial-up, mai ieftine. Firma Ascendo estimeaza o crestere a utilizarii retelei Internet in Romania ca urmare a lansarii pe scara larga a serviciilor WAP. Ascendo estimeaza ca rata de crestere a pietei Internet se va plafona pe termen mediu din cauza numarului redus de computere si a taxelor impuse de RomTelecom. Totusi, RomTelecom a redus la jumatate, incepind din 2001, taxele pentru conexiuni Internet, iar din 2003 monopolul RomTelecom va fi eliminat, ceea ce va avea un impact semnificativ asupra taxelor de conectare. In prezent, cei mai multi surferi romani (36%) se conecteaza la reteaua din Internet Cafe-uri si de la locul de munca (30%). (P.G.) In februarie, fata de ianuarie, 6000 de someri mai putin La sfirsitul lunii februarie erau inregistrati in Romania 1,032 milioane someri, in scadere cu 600 fata de luna precedenta, informeaza Institutul National de Statistica si Studii Economice. Rata somajului in perioada mentionata a fost de 10,8a in raport cu populatia activa civila totala, in ianuarie 2001, si 12,5% - in februarie 2000. Cu toate acestea, somajul se mentine ridicat in judetele Braila 18,2%, Neamt 17,4%, Botosani 17%, Hunedoara 17%, Vaslui - 15,1%. Cele mai scazute rate ale somajului au fost inregistrate in judetele Bihor - 4,7%, Satu-Mare 5%, Ilfov 5,7% si Bucuresti 5,9%. Comparativ cu aceeasi perioada a anului 2000, numarul de someri inregistrati la agentiile pentru ocuparea fortei de munca este mai mic cu 164.300 de persoane. Potrivit INSSE, la aceeasi data, femeile reprezentau 45,3% din totalul somerilor inregistrati. In perioada mentionata, ponderea somerilor inregistrati in populatia stabila, in virsta de 18-62 de ani, a fost de 7,4%. Alte date noi oferite de buletinele statistice vizeaza volumul tranzactiilor operate pe Bursa de Valori Bucuresti in luna februarie. Valoarea totala a acestora a crescut cu 597,4 miliarde lei fata de ianuarie. Astfel, valoarea totala a tranzactiilor s-a situat la 724,2 miliarde lei, insumind 135 de milioane de actiuni tranzactionate. GABRIELA TINTEANU Din profitul anului trecut, Alpha Bank si-a majorat capitalul social Actionarii au aprobat majorarea capitalului social al Alpha Bank Romania cu aproape trei milioane dolari, suma care reprezinta o parte din profitul operational al anului 2000, a declarat ieri Eleftherios Ioanniou, presedintele bancii. Astfel, cu un capital social in valoare de 22,995 milioane de dolari, Alpha Bank Romania a devenit unul dintre primii trei investitori greci din tara noastra. Eleftherios Ioanniou, presedintele Alpha Bank Romania, asociaza cresterea in 2000 cu 62% - de la 4,8 milioane dolari, cit a fost in 1999, la 7,7 milioane dolari a profitului net al bancii - si de performantele bune ale economiei romanesti. Volumul creditelor totale acordate de banca a fost de 91 milioane de dolari, in crestere cu peste 50a comparativ cu anul precedent. "Atitudinea traditionala a fost acordarea cu mare prudenta a imprumuturilor si, astfel, am evitat pierderile si in anii trecuti", a spus Ioanniou. "Banca isi va extinde reteaua din Romania, urmind sa fie deschise pina la 15 sucursale si agentii in cele mai importante orase din Romania", a spus Nikolaos Giannissis, vicepresedinte al bancii. "Acum, ca exista perspectiva cresterii economice, ne vom orienta spre diversificarea portofoliului de credite pentru persoane fizice", a mai spus Ioanniou. (L.M.) Suplimentare de fonduri Agricultura mai cere 8.000 de miliarde de lei Desi majoritatea comisiilor reunite ale parlamentului au avizat favorabil, in primele doua zile din aceasta saptamina, proiectul de buget pentru anul in curs, totusi schita propusa de guvernul Adrian Nastase a suferit unele modificari in ceea ce priveste volumul veniturilor si cheltuielilor anumitor sectoare de activitate. Astfel, Comisiile de sanatate ale parlamentului au propus majorarea veniturilor la Fondul de asigurari de sanatate cu aproape 3.000 miliarde lei si la Ministerul Sanatatii cu 114 miliarde lei, pe motiv ca banii pentru salariile medicilor nu ajung decit pina in noiembrie. Suplimentari de fonduri au cerut si Comisiile de control parlamentar asupra SRI si SIE (+ 600 miliarde lei pentru bugetul SRI), dar si Comisiile pentru invatamint (+400 miliarde lei la suma prevazuta in bugetul de stat pentru finantarea de baza a invatamintului superior), acestea din urma considerind ca suma alocata initial finantarii de baza a invatamintului superior (n.r. - 3.600 miliarde lei) putea "satisface cerintele invatamintului superior numai pe 8-9 luni". Cea mai mare propunere de suplimentare, de aproape 8.000 miliarde lei, au avut-o Comisiile parlamentare de agricultura. Surse parlamentare au aratat ca suplimentarea a fost propusa pentru Fondul de achizitie a produselor din campania agricola (+3.000 miliarde lei), suplimentarea sprijinirii producatorilor agricoli (+1.900 miliarde lei), cresterea sumei acordate ca prima pentru produsele agricole (+1.000 miliarde lei); suplimentarea subventiilor (+850 miliarde lei), cheltuieli de personal (+500 miliarde lei). Comisiile parlamentare de specialitate au mai propus si avizat anumite transferuri din fondul aflat la dispozitia guvernului, pentru subventionarea transportului de calatori in Delta Dunarii (10 miliarde lei) si pentru doua spitale din judetul Harghita (2 miliarde lei). OVIDIU ZARA Majorarea salariilor demnitarilor n-a trecut de Comisii Ieri, Comisiile parlamentare de buget-finante au respins, cu unanimitate de voturi, propunerea Comisiilor de munca si protectie sociala de majorare a salariilor demnitarilor, pe motiv ca acestia au deja indemnizatii mari si nu mai au nevoie de suplimentari. Printre cei care s-au opus cu inversunare majorarii salariilor demnitarilor s-a numarat si ministrul finantelor, Mihai Tanasescu, care a aratat ca "nu sint bani" pentru "cei mai de sus". La unison cu ministrul Tanasescu a fost si Florin Georgescu - presedintele Comisiei de buget-finante din Camera Deputatilor. Reamintim ca la avizarea proiectului de buget, Comisiile de munca si protectie sociala propusesera majorarea de la 0,62 la 0,75% coeficientului sectorial cu care se inmulteste valoarea de referinta de 2.444.000 de lei pentru persoanele care ocupa functii de demnitate publica, pe motiv ca aceasta categorie salariala nu beneficiaza de indexari sau costuri. OVIDIU ZARA DaimlerChrysler mareste miza pe Mitsubishi Mitsubishi Motors Corp, al patrulea producator auto nipon, a confirmat, ieri, ca partenerul sau germano-american, DaimlerChrysler, poarta discutii cu Volvo in vederea achizitionarii actiunilor detinute de firma suedeza, informeaza Reuters. O sursa apropiata discutiilor a declarat, luna trecuta, ca Volvo intentioneaza sa-si vinda pachetul de 3,3% detinut din capitalul Mitsubishi catre grupul germano-american si sa renunte la planurile de infiintare a unei societati mixte in domeniul productiei de camioane cu firma japoneza. Analistii au apreciat ca despartirea de Volvo va imbunatati relatiile dintre Mitsubishi si DaimlerChrysler, permitind extinderea colaborarii dintre ele. Conform cotidianului "Nihon Keizai Shimbun", DaimlerChrysler urmeaza sa anunte majorarea cotei sale de participare la capitalul producatorului auto nipon in cadrul unei adunari a actionarilor din 11 aprilie. Comitetul executiv al Mitsubishi se va intilni in prealabil pentru a modifica acordul actual, care impiedica grupul germano-american sa-si majoreze cota de participare la capitalul Mitsubishi mai devreme de anul 2003. Achizitionarea actiunilor de la Volvo va determina cresterea pachetului de actiuni detinut de DaimlerChrysler la 37% si va oferi acestuia controlul necesar pentru a accelera planul de redresare a operatiunilor Mitsubishi. (P.G.) Salonul Vinului, Bauturilor si Gastronomiei NovVin 2001 este deschis si pentru publicul larg Cei mai mari producatori de vinuri, bauturi alcoolice, beri speciale, cafea si gastronomie se reunesc la Sala Palatului din Bucuresti intr-o manifestare de traditie, rezervata insa pina anul trecut doar specialistilor. De joi, 5 aprilie, pina simbata, 7 aprilie, de la ora 11.00 la 20.00, specialistii pot degusta, rezerva si contracta tot ce-i mai bun in aceste domenii. Dar, o data cu aceasta editie, organizatorii au decis sa permita si accesul publicului larg, in conditii relativ stricte insa. Supus regulilor oricarui Salon international de degustare, si la NovVin accesul se face in baza unui bilet de degustare daca ai peste 18 ani, tinuta decenta si, desigur, nu esti in stare de ebrietate. Parcursul de degustare ti-l alegi singur, si poti degusta pe rind cele mai renumite vinuri, lichioruri, cafele, beri etc. sub indrumarea organizatorilor. Si cum pina la Pasti nu mai este mult, poti si comanda sau rezerva cele care-ti vor fi de folos de Sfintele Sarbatori. (S.B.) Executia bugetara, motiv de ciorovaiala parlamentara Comisiile reunite de buget-finante din parlament au respins, ieri, cu majoritate de voturi, un amendament propus de PNL care viza suplimentarea cu 6% a veniturilor bugetare in vederea unei mai bune executii bugetare. Ministrul finantelor, Mihai Tanasescu, s-au opus amendamentului, afirmind ca structura veniturilor si cheltuielilor bugetare prevazuta de proiectul de buget este bine fundamentata. Tanasescu a cerut membrilor Comisiei parlamentare de buget-finante sa voteze "ferm" un deficit bugetar de 3,7% din produsul intern brut. Urmare a acestei interventii, veniturile si cheltuielile au fost votate conform propunerilor din proiectul de buget. Membrii Comisiilor parlamentare de buget-finante au aratat ca este foarte probabil ca raportul la proiectul de buget sa fie definitivat pina simbata. (O.Z.) [23][pl.dll?rid=expresro] 