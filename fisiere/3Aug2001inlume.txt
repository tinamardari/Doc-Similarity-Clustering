 "Sony" lucreaza la CD-ul care-ti sparge difuzoarele Cei care fabrica CD-uri pirat isi vor vedea compromise total afacerile ilegale - "Sony" lucreaza la o noua arma impotriva lor - se numeste Cactus Data Shield, program care adauga bruiaj pe toate CD-urile copiate fara autorizatie. Cind CD-ul original este copiat, aparatul cu care se efectueaza copierea (PC sau copiator disc-disc) nu poate sa citeasca datele false introduse printre piesele muzicale, incercind in van sa decodeze elementele de bruiaj si provocind astfel distorsiuni care pot "praji" chiar boxele. Problema este ca CD-urile cu un asemenea defect pot distruge boxele si instalatiile HI-FI ale celor care cumpara fara sa stie discuri piratate, mentioneaza "New Scientist". "Sony" evalueaza posibilitatea punerii in practica a unui astfel de sistem, prin departamentul sau de muzica, specialistii testind deja in secret acest program in Europa de est, cea mai prolifica sursa de CD-uri pirat. ISABELLA ALEXANDRESCU Guvernul macedonean a negociat cu rebelii un Acord asupra limbii albaneze Negociatorii albanezi si macedoneni au ajuns miercuri seara la Ohrid (sud-vestul Macedoniei), dupa cinci zile de dezbateri, la un acord in ceea ce priveste statutul limbii albaneze in Macedonia, care devine limba oficiala, relateaza AFP. Informatia a fost confirmata si de emisarii occidentali prezenti la negocieri, americanul James Pardew si francezul Fran?ois Leotard. Documentul prevede ca albaneza va deveni limba oficiala in zonele unde cel putin 20 la suta din populatie este albaneza. Guvernul va folosi limba macedoneana, iar in parlament albaneza va putea fi folosita oficial in sedintele plenare, in comisii si la redactarea celor mai importante documente. Oficializarea acestui acord se va face in momentul in care se va ajunge la un acord politic global, el urmind a pune capat celor sase luni de confruntari intre gherila UCK si fortele guvernamentale macedonene. Acordul asupra statutului limbii albaneze constituie un progres semnificativ in procesul de negociere, cu atit mai mult cu cit cele doua parti implicate nu considera ca vreuna a obtinut o victorie asupra celeilalte. Cu toate acestea, ieri, la Tetovo, a continuat schimbul de tiruri intre rebelii albanezi si fortele de ordine, un politist macedonean grav ranit fiind internat de urgenta la spitalul din Skopje. CAMELIA MUNTEAN Dupa ce va atinge un virf de 9 miliarde, Populatia planetei va scadea incepind cu anul 2070 Populatia planetei va atinge plafonul maxim in 2070, dupa care va incepe sa scada, atesta un studiu publicat de revista britanica "Nature". Potrivit specialistilor in demografie, exista 85 la suta sanse ca populatia sa inceteze sa creasca inainte de 2100 si 15 la suta sanse ca numarul total al oamenilor sa fie inferior celui din prezent. Populatia globului ar putea ajunge la 9 miliarde in 2070, pentru ca pina in 2100 sa scada la 8,4 miliarde de persoane, cu un miliard mai putin decit estimarile ONU. Prezentul studiu prevede o crestere demografica in special in emisfera sudica, precum si o imbatrinire a populatiei, procentajul persoanelor de peste 60 de ani ajungind de la 10 la suta, la 34 la suta din total, adica mai multe persoane virstnice decit in Europa de astazi. (C.M.) Omul de Neanderthal, "reanimat" Cel mai recent studiu asupra Homo neanderthaliensis, care a implicat reconstituirea figurii mai multor membri ai acestei specii, arata ca Omul de Neanderthal este o ruda a omului mult mai indepartata decit se credea, care nu a contribuit decit nesemnificativ sau deloc la zestrea genetica a Homo sapiens, afirma o echipa de cercetatori ai Universitatii Zürich. Intr-un amplu material publicat in prestigioasa revista de stiinta "Nature", Christoph Zollikofer si Marcia Ponce spun ca aceasta "specie-sora" a omului, disparuta in mod misterios acum aproximativ 30.000 de ani, pare sa se fi extins, si nu a fost asimilata, asa cum sustin unele teorii. Potrivit celei mai vehiculate ipoteze in acest sens, omul de Neanderthal, care a aparut si a trait in Europa, Asia Centrala si Orientul Mijlociu in urma cu peste 100.000 de ani, ar fi fost asimilat de omul modern, genele acestuia putind fi regasite la persoanele roscate. Zollikofer si Ponce sustin insa ca nu au putut gasi nici o dovada de amestecare a genelor celor doua specii. Afirmatia lor este intarita si de o analiza genetica a trei schelete de oameni de Neanderthal, care sugereaza ca acestia sint membri ai unei ramuri distincte a speciei Homo, si nu au nimic in comun cu stramosii nostri. Cei doi cercetatori elvetieni au reconstituit fetele mai multor oameni de Neanderthal folosind o foarte sofisticata tehnica de imagerie computerizata tridimensionala. CONSTANTIN VLAD "Philips" prezinta Televizorul care "taie" reclamele Cosmarul reclamelor interminabile, care intrerup programele si filmele in cel mai interesant moment, va lua in curind sfirsit: cei care urasc acest tip de publicitate vor putea sa isi "invete" televizorul sa evite pur si simplu reclamele prin simpla apasare a unui buton pe care scrie "NU", releva "New Scientist". Televizorul "inteligent", al carui prototip a fost creat de "Philips", are incorporat un dispozitiv care inregistreaza programul si da apoi inregistrarea inapoi cu citeva secunde. Aparatul foloseste aceasta scurta intirziere pentru a sorta reclamele si sloganurile de produse, cautind, in acelasi timp, ce interdictii anume i-a introdus in memorie cel care se uita, astfel incit, cu o secunda inainte ca o reclama sa apara pe micul ecran, aceasta este inlocuita cu o imagine inregistrata anterior - un peisaj tropical sau o secventa comica favorita. (I.A.) Un dement a bagat spaima in fermierii australieni Taietorul de penisuri de cal Politia din Australia a pornit in cautarea unui sadic care reteaza penisurile cailor, relateaza Ananova. Cel putin trei cai au fost eutanasiati pina acum din aceasta cauza, fermierii devenind extrem de ingrijorati. In fiecare dintre cazuri, animalele aveau organele genitale grav mutilate. Ofiterii de politie din New South Wales au apelat la mila publica sa stringa bani pentru o recompensa ce va fi pusa pe capul dezaxatului. Stapinul unuia dintre caii mutilati a spus cu durere in glas: "Era un cal extrem de blind si de destept. L-am cumparat cind avea trei ani si l-am avut timp de 11 ani. Nu lovea pe nimeni cu copita si era tare prietenos". (I.A.) Irlanda va interzice fumatul in restaurante In curind, irlandezii care vor dori sa-si petreaca o parte din timpul liber la o terasa sau la un restaurant nu vor mai putea sa savureze o sticla cu bere sau vin tragind dintr-o tigara, pentru ca guvernul de la Dublin intentioneaza sa voteze o serie de dispozitii drastice impotriva fumatului. Proiectul de lege prevede, in principal, interdictia de a se fuma in locurile publice, inclusiv in restaurante, aceasta din urma fiind dispozitia cea mai controversata. Ministrul irlandez al sanatatii, Micheal Martin, a afirmat ca intentioneaza sa promoveze "o societate fara tutun" si ca va dispune cit mai curind posibil ca proiectul sau de lege sa intre in dezbaterea parlamentului. Potrivit noii legi, va fi infiintata o agentie a tutunului, pentru a controla industria producatoare, dar si magazinele care comercializeaza tigari. Prin urmare, cei care vor vinde tigari minorilor vor fi radiati din registrul comertului, iar vinzarea de pachete mai mici de 20 de tigari va fi interzisa, pentru ca sint mai ieftine decit cele obisnuite, in acest mod dorindu-se descurajarea fumatorilor "de ocazie". CAMELIA MUNTEAN Elefantul cersetor Locuitorii unui sat din Thailanda au asteptat plini de ingrijorare ca elefantul Kham Me, una dintre putinele surse de venit de care dispun, sa se insanatoseasca dupa o toxiinfectie alimentara, transmite Reuters. Pachidermul, in virsta de 30 de ani, s-a imbolnavit in timp ce stapinul sau il scosese la cersit pe strazile Bangkokului. Kham Me a dormit bustean opt ore, dupa care, slabit fiind, a fost nevoie de 40 de sateni pentru a-l ajuta sa se ridice din locul unde zacea. (I.A.) Producator CNN, arestat pentru pedofilie FBI a arestat un producator al canalului de televiziune CNN, sub acuzatia ca a folosit Internetul pentru a ademeni o minora cu care voia sa faca sex. Alan Audet, 44 de ani, casatorit si cu copii, a intrat pe o locatie de chat unde a inceput sa vorbeasca cu cineva care i-a spus ca e o fata de 13 ani. Conversatia cu "adolescenta" a continuat mai multe zile la rind, producatorul CNN incercind sa o convinga sa se intilneasca pentru o partida de sex. Audet cazuse de fapt in plasa serviciului specializat al FBI, care ii "vineaza" pe Internet pe pedofili, si risca o condamnare de pina la 15 ani inchisoare. (I.A.) Imigrare "pe puncte" in Germania Ministrul de interne german, social-democratul Otto Schily, va prezenta astazi un proiect de lege referitor la imigratie, care preconizeaza un sistem de puncte cu ajutorul caruia imigrantii sa fie selectionati in functie de virsta si calificare. De asemenea, ministrul propune sa se controleze la fiecare doi ani legitimitatea drepturilor la sejur ale refugiatilor politici. (C.M.) Avioanele rusesti, interzise in strainatate Noile reglementari internationale vizind securitatea zborurilor vor impiedica, incepind de anul viitor, avioanele rusesti sa zboare in strainatate, a declarat un responsabil al aviatiei ruse. El a precizat ca doar citeva aparate se inscriu in noile norme in materie de zgomot, poluare si navigare pe care Organizatia de aviatie civila internationala le va introduce din luna aprilie a anului viitor. Putinele aparate care fac fata noilor norme sint TU 204 si 214, precum si IL 96-300, dar si acestea risca sa nu se poata conforma reglementarilor care vor fi introduse din 2006. (C.M.) Iranul se lupta cu copiii strazii Autoritatea iraniana va lansa o vasta operatiune, incepind din 10 august, vizind stringerea de pe strazi a cersetorilor si a copiilor abandonati care traiesc pe strazile capitalei si ale marilor orase. Cersetorii vor fi cazati in stabilimente speciale ale organizatiilor umanitare si religioase, iar copiii - internati in case speciale de educare. (C.M.) Celule "cardiace", clonate O echipa de cercetatori israelieni a reusit, pentru prima data, sa cloneze celulele inimii, plecind de la celulele embrionului uman. Cercetatorii au afirmat ca au dezvoltat celule ale inimii "capabile sa bata de o maniera spontana si care au caracteristicile electrice si mecanice ale unui tesut cardiac tinar". (C.M.) Americanii, tot datori la ONU Statele Unite nu au platit nici pina acum datoria in valoare de mai multe sute de milioane de dolari pe care o au la ONU, chiar daca s-au angajat sa faca acest lucru dupa ce li s-a promis ca le va fi scazut cuantumul contributiei. Secretarul general al Natiunilor Unite, Kofi Annan, i-a prevenit pe liderii Congresului american ca, in cazul in care Washingtonul nu isi va plati rapid datoria, risca sa provoace noi tensiuni cu celelalte 188 de state membre. ONU a evaluat datoria americana la aproximativ doua miliarde de dolari, in timp ce partea americana se considera datoare cu doar 826 milioane. (C.M.) In Marea Britanie traieste Motanul cu 50 de vieti Proverbul "pisica are noua vieti" se adevereste inca o data: un biet motan de doi ani, pe nume Archie, ciuruit de 50 de alice, i-a uimit pe doctori prin repeziciunea cu care se vindeca, releva "The Times". Medicii au muncit indelung pentru a scoate toate alicele din cotoi, care suferea ingrozitor. El este acum chior de un ochi si este posibil ca, pina la urma, sa i se amputeze si una dintre labute. Stapina sa a izbucnit in plins cind a venit sa il vada la clinica veterinara. Medicii si politistii care il cauta acum pe cel care a avut cruzimea sa chinuiasca un animal fara aparare au fost revoltati: "Este dezgustator si revoltator ca a atacat un animal fara aparare. Prioritatea este sa il gasim pe cel care a comis aceasta fapta si sa avem grija sa nu se mai intimple asa ceva". Archie lipsea de acasa de o saptamina, stapina lui fiind anuntata de o vecina ca a fost gasit aproape mort si dus la clinica. ISABELLA ALEXANDRESCU [35][pl.dll?rid=expresro] 