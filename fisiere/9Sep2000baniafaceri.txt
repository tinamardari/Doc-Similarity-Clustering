 Alcoolistii pot lucra linistiti: Garda Financiara acuza, justitia scoate basma curata In urma acuzatiilor Asociatiei Producatorilor de Alcool si Bauturi Spirtoase din Romania - "Garant" -, Garda Financiara Centrala (GFC) a contraatacat, ieri, oferind presei o serie de informatii. "Nimeni nu ne poate acuza ca nu am sigilat toate fabricile, deoarece OG 27 precizeaza exact cine sigileaza si acesta nu este in nici un caz Garda Financiara", a declarat Marian Morcoasa, comisarul general-adjunct al GFC. El a spus ca in urma verificarilor GFC au fost sigilate 22 fabrici de alcool, insa la 73 situatia a fost aproape nerezolvabila. Morcoasa a spus ca o parte dintre firmele nesigilate si-au vindut instalatiile, si-au cesionat partile sociale unor cetateni straini (de regula arabi) care nu mai pot fi identificati, fie functioneaza in sistem integral. "Daca piata neagra se alimenteaza din aceste fabrici, vinovat este supraveghetorul fiscal si nu Garda Financiara", a spus Morcoasa. Justitia anuleaza masurile GFC Referindu-se la combaterea rulajului de bani negri, oficialul GFC a aratat ca institutia sa are o buna colaborare cu Oficiul National pentru Combaterea Spalarii Banilor. Un aspect de-a dreptul inedit relevat de comisarii GFC a fost acela ca "la zecile de dosare penale nu s-a facut deocamdata nimic", insa "de obicei instanta anuleaza sesizarile Garzii". Oficialii GFC au mai aratat ca anumite societati care au fost autorizate sa comercializeze alcool in 1999 au produs importante cantitati in perioada ianuarie-15 aprilie 2000, dupa care au cesionat partile sociale, impreuna cu obligatiile fiscale datorate bugetului de stat, unor cetateni straini care ulterior au parasit Romania, raminind neidentificati. Ca exemple au fost date firme precum MBH Star SRL - care s-a sustras de la plata unor obligatii bugetare de peste 50 miliarde lei, Giuli Serv SRL Vilcea - 42 miliarde lei, Alcohol Invest SRL Dolj - aproape 80 miliarde lei, Le Petit Cavalier SRL Bucuresti - peste 80 miliarde lei. In cazul acestei ultime societati, GFC a sesizat intentia asociatului strain de a parasi Romania si a dispus sigilarea si indisponibilizarea a peste 200.000 litri alcool, insa masura a fost anulata de Tribunalul Gorj. Astfel, dupa vinzarea alcoolului in cauza, cetateanul strain a parasit Romania fara a achita un leu din datoriile bugetare. Evaziune fiscala de proportii Comisarii GFC au mai aratat ca la producatorii de bauturi spirtoase s-a constatat in principal tranzactionarea ilegala a unor achizitii de materii prime (alcool sau votca vrac) justificate prin utilizarea de documente fiscale cu regim special (facturi) apartinind unor societati producatoare de alcool sau bauturi alcoolice vrac cesionate unor cetateni straini. Exemplul dat de GFC a fost Roxalcoom SRL Bucuresti, care, utilizind cesionarea actiunilor catre irakianul Aliaa Es Sanabi, s-a sustras de la plata catre buget a 108 miliarde lei. Sefii GFC au mai precizat ca dupa sesizarile facute de "Romferment", s-au efectuat verificari operative si inopinate la mai multi producatori de spirtoase din judetul Botosani. De remarcat faptul ca in semestrul I al acestui an, GFC a raportat ca volumul amenzilor, al confiscarilor de marfuri, al accizelor, TVA-ului, impozitului pe profit si majorarilor de intirziere calculate de GF s-a ridicat la peste 123 miliarde lei. GABRIELA TINTEANU In primul semestru, Evazionistii au fraierit statul cu 1.500 de miliarde de lei Bilantul activitatii Garzii Financiare pe primul semestru arata ca au fost incheiate 66.360 acte de control, iar volumul total al evaziunii fiscale constatate si calculate s-a cifrat la 1.570,3 miliarde lei. In perioada analizata, GF a trimis la Parchet si politie, pentru continuarea cercetarilor, 745 dosare, din care 739 sint in curs de cercetare si 6 in curs de judecare. In controalele efectuate la principalii producatori de produse petroliere finite si la agentii economici care comercializeaza aceste produse, GF a constatat existenta a cel putin doua metode de sustragere de la obligatiile bugetare de plata. Un tertip prin care statul e pacalit consta in realizarea de produse petroliere finite cu caracteristici similare acelora nesupuse regimului accizelor. Astfel, s-au produs si comercializat cantitati mari de benzina tip avion si produse petroliere aromatice cu parametri de motorina. Al doilea procedeu depistat de GF consta in cesionarea partilor sociale ale societatilor datoare la stat catre cetateni straini neidentificati. GF a aratat ca doar prin acest procedeu, prejudiciul bugetar inregistrat in primul semestru a fost de peste 1.000 miliarde lei. In urma verificarii mijloacelor de transport, GF a intocmit 5.078 acte de control, a aplicat amenzi de 18,8 miliarde lei si a confiscat marfuri de 28,3 miliarde lei. Controlele efectuate la 8.207 agenti economici, referitoare la obligativitatea utilizarii aparatelor de marcat electronice, s-a lasat cu amenzi de 3,4 miliarde lei., iar pentru 1.880 agenti s-a facut propunerea pentru suspendarea activitatii pina la dotarea acestora cu case de marcat. Referitor la incasarea creantelor bugetare, GF subliniaza ca ritmul a fost foarte scazut (240,4 miliarde lei), deoarece numeroase cauze se afla in litigiu. GABRIELA TINTEANU Minerii vor minca de 31.000 lei Ieri, la Palatul Victoria, reprezentantii Ligii Sindicatelor Miniere din Valea Jiului, au solicitat premierului majorarea alocatiei pentru masa calda de la 20.000 lei, la 39.000 lei. Dupa discutii aprinse, minerii au acceptat o majorare cu numai 11.000 lei a cuantumului alocatiei pentru masa calda acordata la intrarea in schimb. OANA VLASCEANU Bancnota Mall cistigatoare ia 3.000 de verzisoare Complexul comercial Bucuresti Mall va aniversa duminica un an de la darea in folosinta. Cu aceasta ocazie, tuturor cumparatorilor de la Mall le-a fost inminata gratuit o bancnota aniversara. Duminica seara, la ora 21.00, in urma unei trageri la sorti va fi desemnata seria bancnotei cistigatoare, iar posesorul acesteia va primi 3.000 de dolari. Totodata, pe parcursul intregii duminici, vizitatorii vor primi diferite cadouri de la angajatii complexului. (G.T.) Pagubitii de la FNI merg la "Stefan Gheorghiu" Asociatia civila a investitorilor pagubiti de Fondul National de Investitii (ACIP-FNI) a anuntat ca a convocat astazi, incepind cu ora 9.00, Adunarea Generala Extraordinara a asociatiei, in amfiteatrul Facultatii de electronica (fosta "Stefan Gheorghiu"). ACIP-FNI, diferita de Asociatia Nationala a Investitorilor FNI (ANI-FNI), a anuntat ca la adunare vor avea acces doar acele persoane pagubite care sint membri ai asociatiei. La aceasta adunare va participa si presedintele CNVM, Mirel Tariuc. (O.Z.) De la 1 octombrie, Gata cu pantofii vinduti la aprozar! De la 1 octombrie a.c., comerciantii care nu-si vor afisa in loc vizibil programul de functionare a magazinului vor plati amenda de 250.000 lei, potrivit Ordonantei nr. 99/2000, publicata ieri in Monitorul Oficial. De la aceeasi data, cei care vor desfasura comert cu amanuntul si comert cu ridicata in acelasi spatiu comercial vor fi pasibili de plata unor amenzi cuprinse intre zece si 30 de milioane de lei, iar cei care vor practica un alt tip de comert decit cel prevazut in autorizatia de functionare vor fi sanctionati cu amenzi de la unu la 10 milioane de lei. Amenzi usturatoare vor fi aplicate si pentru cei care nu vor respecta regulile generale de comercializare a produselor si serviciilor prevazute in textul Ordonantei 99/2000. Practicarea publicitatii inselatoare de catre comercianti va fi sanctionata cu amenzi de 40 milioane de lei, insa acestea vor fi aplicate abia de la 1 ianuarie 2001, data pina la care se spera ca legea publicitatii sa fie aprobata de parlament. OANA VLASCEANU Slava Domnului! Banca Agricola si-a gasit ofertanti in ultimul moment Consortiul format din Fondul Romano-American de Investitii, Rabo International Advisory Services si Fondul britanic de investitii Regent Pacific a depus, vineri, la FPS o oferta pentru privatizarea Bancii Agricole. "Fondul Regent Pacific are un apetit deosebit pentru investitii in sectorul financiar-bancar din tarile ex-comuniste, ceea ce nu poate fi decit benefic pentru Banca Agricola", a declarat Victor Cionga, reprezentantul Raiffeisen in cadrul consortiului de consultanta care se ocupa de privatizarea bancii. Saptamina viitoare, comisia de privatizare a bancii va analiza daca oferta este in concordanta cu cerintele caietului de sarcini si va comunica FPS punctul sau de vedere. De remarcat este faptul ca oferta a fost insotita de o scrisoare de garantie bancara, in valoare de 940.000 dolari, emisa de Banca Romaneasca. (G.T.) 