 Cu ocazia lansarii oficiale a candidaturii sale, Isarescu isi va lua miercuri o zi de concediu Dupa ce cu greu i-a fost smulsa confirmarea cu privire la angajarea sa in campania electorala, Mugur Isarescu a spulberat simbata si ultimul semn de intrebare: data lansarii oficiale a candidaturii. Intr-un cadru familial, la casa parinteasca de la Dragasani, Mugur Isarescu, prezent in zona pentru a participa la deschiderea Scolii militare de subofiteri si jandarmi "Grigore Alexandru Ghica", dar si pentru a serba ziua de nastere a mamei sale, a facut anuntul care a determinat pina acum o multime de speculatii. Inconjurat de familie, de prietenii care-l numeau "Chiaburul" in copilarie, de primarul localitatii si de prefect, ambii de sorginte liberala, Mugur Isarescu a afirmat: "Imi voi declara oficial candidatura pe 11 octombrie, ultima zi inainte de inceperea campaniei oficiale. Aceasta va avea loc intr-o intilnire exclusiv cu media si se va petrece la Casa Enescu". Si pentru a nu da nastere la obiectii din partea contracandidatilor, Mugur Isarescu a anuntat ca isi va lua o zi de concediu cu ocazia lansarii candidaturii. Cit priveste modalitatea in care va impaca functia de premier si calitatea de candidat, Isarescu a precizat ca simbata si duminica este liber, iar in cursul saptaminii programul sau se termina in jurul orelor 16.00 -17.00. Tot miercuri, Isarescu isi va anunta staff-ul de campanie, "format din tineri, asa cum am procedat si la BNR, unde tot tineri am propulsat", si mandatarul financiar, pe care l-a nominalizat inca de miercuri. Despre cel din urma, Mugur Isarescu nu a precizat decit ca este unul dintre directorii BCR. "Lista cu sustinatorii financiari si cheltuielile de campanie va fi facuta public". Firma care se va ocupa de campania premierului este, asa cum el insusi a recunoscut, Saachi & Saachi, "pentru ca il cunosc foarte bine pe Radu Florescu". Pina atunci, Isarescu se va intilni cu cei care ii sprijina candidatura, "organizatii civile, partide politice, organizatii neguvernamentale, colegi si cetateni". Numarul de semnaturi pe care l-a strins pina acum "se ridica, din cite stiu eu, la 700.000", a mai adaugat Isarescu. MIHAELA CONSTANTINESCU Primarul Capitalei vrea sa formeze politicieni dupa tiparul sau Scoala de "clonat" Basescu Partidul Democrat si-a lansat ieri la apa "vaporul" cu candidatii organizatiei din Bucuresti la parlament, sub "comanda" lui Traian Basescu. Pe o scena mare si goala, doar un pupitru cu microfon carat, in vazul asistentei, de trei tipi in costume fine, dintre care unul ocupa un loc eligibil. Deasupra, un banner: "Petre Roman presedinte". In rest, nimic. Nici macar Petre Roman in persoana. Austeritate totala, colorata doar de fata mereu zimbitoare a lui Traian Basescu, etalindu-si la scena deschisa inconfundabilul mod de comunicare: "As scoate socoteala asta de-aici ca sa fiu in mijlocul vostru". Socoteala era microfonul care-l tintuia pe Basescu la pupitru, in timp ce douazeci de tineri se insirasera in fata multimii pentru a fi cunoscuti drept candidati pentru Camera Deputatilor. Primul loc - ministrul transporturilor, Anca Boagiu, urmata de deputatul Liviu Negoita, Costica Canacheu (presedintele PD sector 1), Romeo Raicu (presedinte sector 4), Dan Bogdan (presedintele studentilor) si Roberta Vornicu (vicepresedinte la tineret). Lista candidatilor pentru Senat va fi stabilita de Petre Roman, care ocupa primul loc. Al doilea loc a fost lasat deocamdata neocupat, desi vineri era ca si stabilit numele lui Alexandru Sassu. Este posibil ca acest loc sa fie pastrat pentru Bogdan Niculescu-Duvaz, respins vehement de organizatia constanteana, care ameninta cu demisia in bloc in cazul in care Duvaz este impus de la centru. Pe locul trei la Senat este propusa Cornelia Cazacu, presedintele organizatiei de femei, urmata de seful Clinicii de chirurgie reparatorie, medicul pediatru Dan Enescu. Traian Basescu a avut deplina libertate la intocmirea listei pentru Camera Deputatilor, motiv pentru care ieri a spus mindru de sine ca, "pentru prima oara, lista PD de Bucuresti nu este rezervata unor baroni ai politicii romanesti". O referire voalata la vicepresedintele Alexandru Sassu, vesnic deputat de Bucuresti. Conform unor surse din PD, Sassu se afla in impas, acum gasindu-se in situatia unica de a nu fi primit la Bucuresti si nici chiar la Vrancea, unde fusese ulterior "repartizat". Traian Basescu a cerut candidatilor lui sa nu minta in campania electorala si si-a exprimat convingerea ca, prin candidatii pe care-i are, "PD va cistiga in Bucuresti alegerile legislative". Basescu a vorbit despre tinerii pe care i-a propus pentru parlament ca despre "echipa de politicieni Basescu" pe care o vrea "un mic club" la care sa fie instructor. "Vreau sa le predau ceea ce stiu eu din politica, iar in 2004 sa stabileasca ei cine va fi pe lista pentru parlament", a declarat Traian Basescu. Unii din staff-ul PD sigur nu se bucura. Sa-i mai batem o data "Partidul Democrat este singura alternativa la PDSR, iar Petre Roman la Ion Iliescu", a declarat ieri Traian Basescu cu ocazia lansarii candidatilor organizatiei Bucuresti la alegerile parlamentare. Basescu a spus ca PDSR este "la fel de toxic politic" ca in 1996, cind a pierdut alegerile, motiv pentru care a lansat o "chemare" candidatilor PD: "Sa-i mai batem o data!". Primarul general a afirmat ca vede si simte pe pielea sa "ce inseamna un PDSR majoritar" in consiliul local, unde se iau hotariri care "n-au nimic in comun cu evolutia in bine a Bucurestiului" si care inseamna "risipa mare" de bani. Vicepresedintele PD a gasit o asemanare intre PDSR si PNTCD - amindoua sint partide "cu slabiciune la banci", Basescu dind mai multe exemple de banci falimentate in guvernarea PDSR sau in guvernarea actuala, dar care au fost coordonate de oameni ai PNTCD. NARCISA IORGA Opt candidati la presedintie, fata-n fata cu Andrei Gheorghe Cu numai cinci zile inainte de inceperea oficiala a campaniei electorale, in aceasta seara, de la ora 22.00, PRO TV difuzeaza in direct o editie speciala a emisiunii "Alege!". Invitatii lui Andrei Gheorghe sint opt dintre candidatii la fotoliul de presedinte al tarii. Alaturi de Ion Iliescu, Petre Roman, Mugur Isarescu, Theodor Stolojan, Teodor Melescanu, Gyorgy Frunda, Corneliu Vadim Tudor si Marian Munteanu, in studio vor fi mai fi prezenti membri marcanti din echipele electorale ale fiecarui pretendent la cea mai inalta functie din stat. Din partea presei nu vor lipsi jurnalistii Neculai Constantin Munteanu, Ovidiu Nahoi, Valeria Dorneanu si politologul Silviu Brucan. ( O.M. ) Melescanu promite ca demisioneaza daca ApR nu obtine 10 la suta in alegeri Liderul ApR, Teodor Melescanu, este gata sa renunte la presedintia partidului daca acesta nu va obtine peste 10 la suta la alegerile din noiembrie. Conform sondajelor din ultimul timp, ApR este creditat cu 3-4 procente. Teodor Melescanu sustine insa ca aceste sondaje nu sint reale deoarece ele sint comandate de partide politice cu scopul de a influenta opinia publica. Surse din cadrul partidului ne-au declarat ca strategii ApR dispun de doua sondaje ce nu vor fi date publicitatii, unul in care ApR are 4 la suta si unul in care are 8 la suta. Teodor Melescanu este convins insa, dupa cum a declarat, ca partidul sau va obtine peste 10 la suta in alegeri, iar "sondajul real va fi voul exprimat la 26 noiembrie". TEODORA GEORGESCU Fosta speranta a PNTCD pentru Primaria Sectorului 4, Oliviu Dobre s-a inscris in PD Oliviu Dobre, fostul viceprimar al sectorului 4 al Capitalei, a demisionat joi din PNTCD si se va inscrie oficial, saptamina viitoare, in PD. Oliviu Dobre a ocupat functia de viceprimar in perioada 1996-2000, dupa arestarea de anul trecut a primarului Marin Lutu, preluind atributiile acestuia, iar in alegerile de asta-primavara a candidat la functia de primar. Optiunea lui Oliviu Dobre este cel putin ciudata daca avem in vedere ca, in timpul campaniei electorale pentru alegerile locale, in rindurile democratilor circulau documente care-l dadeau pe Dobre cel putin la fel de implicat in scandalul pietelor ca si arestatul Marin Lutu. "Perioada de campanie e perioada de campanie, iar ce se intimpla dupa e altceva", gaseste Oliviu Dobre circumstante atenuante pentru democrati. Fostul taranist se fereste sa aduca critici celor care au fost colegii sai de partid timp de zece ani, dar spune ca demisia survine ca urmare a faptului ca punctele sale de vedere sint diferite fata de cele ale conducerii PNTCD. "Modul de manifestare de acum arata ca PNTCD va lipsi din viitorul parlament", ne-a declarat Oliviu Dobre, adaugind ca nu are nici o pretentie de la PD. Oliviu Dobre ne-a spus ca el va fi urmat pe calea de la PNTCD la PD de Catalin Tutunaru, fiul fostului controversat primar taranist Constantin Tutunaru. O alta "achizitie" a PD, nesurprinzatoare de aceasta data, este Catalin Croitoru, liderul Federatiei Educatiei Nationale. El a mai fost membru al PD, dar anul trecut s-a inscris in ApR. Cu doua luni in urma insa, alaturi de alti citiva aperisti, Croitoru a inceput tratativele de inscriere in PD. NARCISA IORGA Theodor Stolojan si PNL: "Prin curajul de a spune adevarul mergem drept la tinta" "A venit presedintele!", este crezul sub care Theodor Stolojan, candidatul PNL la Presedintia Romaniei, si-a lansat ieri programul politic, iar liberalii oferta electorala. Liberalii si-au conceput campania electorala in stil sobru, "dupa chipul si asemanarea candidatului". Din Sala Palatului au lipsit cu desavirsire balonasele si artificiile. "In toata aceasta jale si saracie din Romania, nimeni, nici un partid, nu ar trebui sa-si permita mai mult decit anuntul oficial al debutului in companie. Altfel este sfidare!", spuneau cei din staff-ul de campanie al PNL. Idee acceptata de toti liberalii din teritoriu, veniti pentru a-si sustine candidatii pentru Parlament. Mircea Ionescu-Quintus: "Romania va deveni Romania liberala" "In noiembrie, PNL va deveni principala forta politica de centru-dreapta. PNL este speranta tuturor romanilor care si-au dat seama ca stinga i-a amagit. La 26 noiembrie, PNL are datoria de a cistiga. Asa sa-mi ajute Dumnezeu", a dat startul campaniei presedintele PNL, Mircea Ionescu-Quintus, in aplauzele tuturor participantilor. El a promis ca, in 2004, PNL va avea in Parlamentul Romaniei mai multi tineri, preconizind: "Romania va fi liberala, in care tinerii sa aiba de ce sa traiasca. Nu este departe clipa in care PNL va putea guverna tara. Si o va integra cu certitudine in Uniunea Europeana, pentru ca acesta este destinul istoric". Facind o retrospectiva a istoriei PNL, in care elogiat curajul liberalilor, Quintus a punctat marea realizare a mandatului sau: unificarea principalelor formatiuni liberale si intrarea PNL in colaitia de guvernamint. Oaspeti de peste hotare Liberalii germani si europeni au tinut sa fie prezenti la lansarea lui Stolojan si a candidatilor PNL in batalia pentru generale. Au urat PNL succes in alegeri presedintele Partidului Liberal Democrat din Germania (FDP), Wolfgang Gerhardt, si cel al Partidului European Liberal Democrat Reformist (ELDR), Werner Hoyer. "Pentru Romania nu exista alta alternativa decit liberalismul", este convins Wolfgang Gerhardt. Prezenta sa la festivitatea liberalilor a constituit o premiera, fiind pentru prima data cind presedintele unui partid liberal din Germania s-a aflat in fata liberalilor din Romania. Convins ca liberalii pot aduce Romaniei solutiile de care este nevoie pentru a sari stachetele ridicate de organismele internationale, Gerhardt a dat astfel un imbold "european". Valeriu Stoica: "Nici Ion Iliescu, nici Emil Constantinescu nu si-a putut pastra neutralitatea in confruntarea dintre partide". Cel mai ascutit discurs l-a avut prim-vicepresedintele PNL, Valeriu Stoica. "Curajul de a spune lucrurilor pe nume" este sloganul sub care Valeriu Stoica a aruncat, rind pe rind, sageti catre PDSR, PD si PNTCD. "Romania se confrunta astazi cu grave probleme sociale: saracia, somajul si scaderea nivelului de trai. Acum, cind saracia a cuprins mai mult de jumatate din cetatenii Romaniei, iar tranzitia s-a prelungit nepermis de mult, trebuie sa ne intrebam daca reforma este corect aplicata. Programul nostru de guvernare pentru perioada 2000-2004, «Solutia liberala-singura cale catre bunastare», raspunde acestor intrebari. Am avut o viata politica agitata, de multe ori instabila, indiferent de partidele care s-au succedat la putere. Rezultatul direct a fost o proasta functionare a institutiilor fundamentale ale statului democratic si, implicit, o proasta guvernare. Parlamentul nu a dat la timp legile de care tara avea nevoie. Alteori, legile au fost incomplete, proaste sau neaplicabile. Guvernul a adoptat prea multe ordonante de urgenta, cu solutii provizorii, fara a avea o strategie coerenta pentru rezolvarea problemelor reale ale cetatenilor. Presedintia a functionat prost pentru ca nici un presedinte, din 1990 si pina in prezent, nu s-a ridicat la inaltimea exigentelor prevazute de Constitutie. Nici Ion Iliescu, nici Emil Constantinescu nu si-au putut pastra neutralitatea in confruntarea dintre partide. Aceste trei institutii fundamentale ale statului au functionat prost pentru ca viata politica romaneasca nu este asezata pe baza sanatoasa. Avem o scena politica fragmentata si dezechilibrata, pentru ca avem partide slabe, care recurg la aliante conjuncturale pentru a supravietui in parlament. In prezent, s-a produs o noua polarizare a scenei politice: PNL domina zona de centru-dreapta, iar PDSR este expresia nereformata a stingii romanesti", a afirmat ieri prim-vicepresedintele PNL. PDSR - campionul promisiunilor desarte Stoica a dat glas convingerilor PNL: Desi PDSR conduce in sondajele de opinie, partidul lui Iliescu aduna votul negativ al acelor romani dezamagiti de reforma de pina acum, dar nu propune nici o solutie. Si ca dovada a inexistentei solutiilor PDSR, Stoica gaseste edificatoare, "pentru ce poate face pentru Romania", perioada in care PDSR a fost la guvernare (1992-1996). "Proasta guvernare a PDSR a fost bomba cu efect intirziat care a explodat imediat dupa 1996". Privind ironic la poza in care fruntasii PDSR si Ion Iliescu vor sa para "campionii integrarii euro-atlantice", prim-vicepresedintele liberal vede altceva: "PDSR si Ion Iliescu sint asociati in ochii opiniei publice occidentale cu mineriadele, incalcarea embargoului si a altor angajamente internationale". Intr-o privinta insa, Stoica este dispus sa le acorde medalia de aur la un posibil concurs de amagiri electorale, "era Vacaroiu" riscind sa readuca in prim plan stagnarea privatizarii, a investitiilor straine si a procesului de integrare in structurile euro-atlantice. Ce "poate" Petre Roman "Nici fratele mai mic al PDSR, Partidul Democrat, nu este in masura sa asigure iesirea Romaniei din criza". Explicatia: neputinta liderilor acestui partid de a renunta la demagogie, la duplicitate si la jocul de culise. "Acestea sint singurele domenii in care dl. Roman «poate»!" este convingerea liderului liberal. Intrerupt de aplauzele liberalilor din sala, Stoica a continuat, spunind ca singura consecventa a PD si a lui Petre Roman este inconsecventa. Participant la sedintele guvernelor de dupa 1996, Stoica a tinut sa remarce: "Multe dintre nerealizarile guvernarii din ultimii patru ani se datoreaza jocului dublu si santajului pe care PD le-a practicat in guvern si parlament. Din cauza PD, multe legi importante pentru tara nu au putut fi adoptate. Desi se declara campionii reformei, democratii au impiedicat reforma justitiei. Asa-zisa reforma promovata de dnii Berceanu si Basescu in regiile autonome si SNCFR a avut un singur rezultat: cresterea preturilor la curentul electric si la transportul pe calea ferata". Taranistii - intre neputinta si revansa "PNTCD a venit la guvernare fara a fi pregatit sa guverneze. Esecul acestui partid este cu atit mai evident cu cit PNTCD a reprezentat, la un moment dat, o speranta pentru romani. PNTCD nu a gasit insa solutii pentru problemele Romaniei, nu a avut vointa politica de a realiza masuri de reforma absolut necesare si a refuzat sa inteleaga ca Romania de astazi este radical diferita de Romania de dinainte de razboi". Raminerea PNTCD sub "umbrela" CDR-2000 nu este pentru PNL decit agatarea de un simbol, in ciuda rezultatelor slabe de la alegerile locale. Liberalii ii acuza pe taranisti ca au compromis definitiv capitalul de incredere al Conventiei, nepriceperea organizatorica a taranistilor fiind evidenta si la incercarea lor de a inregistra noua alianta. In timp ce PNL a declarat, chiar si intr-o scrisoare semnata de Mircea Ionescu-Quintus si expediata instantei judecatoresti, ca nu va contesta aceasta inscriere, PNTCD pune in pericol calendarul si organizarea alegerilor "numai pentru ca nu pot sa duca la indeplinire procedura judiciara simpla si fireasca a inregistrarii unei aliante politice". Valeriu Stoica a mai gasit si o asemanare intre PNTCD si PDSR. "PNTCD pare dispus sa foloseasca la alegerile din aceasta toamna mijloace importante din arsenalul de lupta folosit in 1996 de PDSR. Asistam cu stupoare zilele acestea la o campanie de denigrare desfasurata in Capitala si in marile orase ale tarii, ce se aseamana izbitor cu afacerea "Telefoanele murdare". PNTCD se afla in spatele tiparirii unui ziar in care sint ponegriti PNL si, mai ales, candidatul sau la presedintie. Stie dl. Isarescu ca de distribuirea acestui manifest se ocupa membri ai Asociatiei de Sprijin pentru Mugur Isarescu? Reamintim taranistilor ca increderea electoratului romanesc nu se cistiga tiparind peste noapte ziare fantoma sau folosind alte asemenea mijloace". Referirile la PNTCD au primit, prin ropotele de aplauze, acceptul intregii sali. "Sa avem curajul sa ne recunoastem greselile" Valeriu Stoica n-a privit numai in ograda vecinilor. El a rezervat un capitol si recunoasterii greselilor PNL, ca o onesta analiza a situatiei actuale. "Este necesar sa avem curajul de a spune lucrurilor pe nume, curajul de a ne recunoaste greselile si, mai ales, curajul de a face ce trebuie!", este o alta deviza sub care liberalii isi vor duce campania electorala. Stoica recunoaste ca sectorul privat trebuia sprijinit mai mult si promite ca PNL va indrepta lucrurile. "Am gresit cind am acceptat ca algoritmul sa devina regula de functionare a coalitiei, in detrimentul competentei si onestitatii. Ne-am lasat prea usor santajati de parteneri de conjunctura si am cedat presiunilor lor. Am gresit atunci cind am renuntat la a-l sprijini pe Daniel Daianu in favoarea aceluia care s-a declarat «soldat credincios al partidului» (Decebal Traian Remes) pentru ca, ulterior, el sa conteste deciziile forului suprem al PNL, Congresul. A sosit momentul sa ne asumam aceste greseli pentru a nu le mai repeta. O schimbare reala in politica romaneasca nu este posibila fara luciditate si onestitate". Una dintre caile prin care PNL isi propune ca nu mai repete astfel greselile este promovarea tinerilor, ca sansa de a schimba fata politicii. Nu exista oameni saraci cind conducatorii sint harnici PNL isi indreapta atentia nu numai spre restructurarea sistemului politic, ci si spre rezolvarea gravelor probleme economice cu care se confrunta Romania. Liberalii nu concep ca ideea saraciei este tema predilecta pe care trebuie s-o abordeze social-democratii sau crestin-democratii. "Este o problema a Romaniei, care trebuie sa intereseze in egala masura toate fortele politice responsabile din tara. Liberalii au curajul de a tine cont de parerea celorlalti. Toate partidele, indiferent de culoarea politica, au datoria de a cauta solutii pentru combaterea saraciei. Liberalii cred ca solutiile bune pentru tara nu au culoare politica. () "Nu exista oameni saraci cind conducatorii sint harnici. Este important sa poti cumpara si peste o luna ce poti cumpara astazi cu 100.000 lei". "Cine are curaj merge drept la tinta!" Cum pot fi rezolvate toate problemele tarii? Stoica a spus raspicat: "Romania are nevoie de Stolojan!" De ce? Este omul care cunoaste cel mai bine problemele tranzitiei, deoarece in anii petrecuti la Banca Mondiala a avut posibilitatea sa studieze cazul tuturor tarilor aflate intr-o situatie similara Romaniei! Este nevoie de Stolojan pentru ca spune adevarul indiferent cit este de dureros! Este nevoie de Stolojan pentru ca este omul care NU face promisiuni fara acoperire! Stolojan NU este acel gen de politician in care oamenii si-au pierdut increderea! Romania are nevoie de Stolojan pentru ca ESTE HOTARIT, in timp ce Iliescu este un produs expirat al politicii! "Sint convins ca romanii nu vor vota simboluri false ale trecutului, ale stagnarii si ale izolarii. Cred ca romanii vor respinge exponentii falsei independente politice si vor alege realismul, competenta, onestitatea. Acestea poarta un singur nume: STOLOJAN!" Cine are curaj merge drept la tinta! Tara are nevoie de o autoritate care sa puna economia inaintea politicii Imnul PNL a insotit aparitia lui Theodor Stolojan pe scena. Momentul festiv de ieri n-a schimbat cu nimic imaginea imaginea cu care ne-a obisnuit candidatul PNL: abordarea problemelor cu rigurozitatea rece a finatistului. "Am luat hotarirea de a candida dupa o minutioasa reflectie asupra situatiei in care ne aflam si dupa ce mi-am cercetat constiinta pentru a vedea daca sint persoana potrivita pentru demnitatea suprema in stat!" Principalul argument care l-a convins pe Stolojan sa candideze la functia suprema in stat este nivelul scazut de trai in care se zbate marea majoritate a populatiei, ceea ce in convingerea lui este o problema de siguranta nationala: "Cind saracia atinge 43% din populatie, avem de-a face cu o problema de securitate nationala. Este o problema serioasa si nu am de gind sa stau deoparte si sa constat ca poporul meu a strabatut veacurile doar pentru a sfirsi in prapastia subdezvoltarii! Poate ca cerintele altor timpuri nu au fost atit de imperative. Dar acum tara sta pe loc, nu se dezvolta si are nevoie de o autoritate care sa puna economia inaintea politicii, sa puna interesele oamenilor inaintea intereselor de grup. Stiu care sitn pirghiile de influenta pe care Constitutia le pune la dispozitia sefului statului si am vointa de a modifica radical atitudinea institutiei prezidentiale fata de celelalte mecanisme de putere din stat!" "Un presedinte care vine la munca, nu la putere" "Nu a fost diminuata inflatia si nu au fost create conditiile pentru existenta unei monede stabile, ci tot mai slaba. Insusi actul guvernarii este ineficient, pentru ca este lipsit de capacitatea de a stabili prioritati si de a sustine programe coerente de restructurare. Parlamentul a devenit un mecanism de blocare a procesului legislative, din cauza structurii si a modului de lucru, dar mai ales din pricina crizei din actualul sistem de partide. Institutia prezidentiala a intervenit fie partizan, fie abuziv in actul guvernarii, sau s-a multumit sa isi exercite prerogativele numai la nivel protocolar". Minutios ca un ceasornicar elvetian, Thedor Stolojan a enumerat cauzele: coruptia, scandalurile politice, de algoritm sau provocate de decizii partizane - de care oamenii simpli sint satui. "Nici un presedinte nu este bun, daca el nu munceste pentru a aduce cetatenilor Romaniei prosperitate,ordine si demnitate nationala!" Asa incit Stolojan prefera sa treaca la munca, si nu sa faca risipa de promisiuni electorale. Obiectivele sale ca presedinte al Romaniei, dar si ale PNL sint rezumate ferm: reconstructia structurilor politice si de putere; realizarea unei cresteri economice rapide si durabile, bazata pe o economie de piata deschisa, competitiva; folosirea sanselor create de procesul integrarii in UE; mentinerea echilibrelor economiei; stavilirea coruptiei; reabilitarea institutiilor statului; reducerea puterii discretionare a functionarilor publici - acestia facilitind de multe ori fenomenul coruptiei. Obiective de maxima urgenta: incheierea procesului de privatizare; stimularea reala a micilor intreprinzatori; neincurajarea agentilor economici care nu reusesc sa faca fata cerintelor restructurarii - in caz contrar ajungindu-se la agravarea situatiei. Pentru ca populatia sa nu mai traiasca sentimentul ca este singura in fata ilegalitatilor, violentei si coruptiei, Stolojan a identificat cauza: "Presedintele nu a reusit sa fie, asa cum spune Constitutia, un garant al intereselor legitime ale natiunii! Presedintele nu poate ramine exterior raspunderilor guvernarii! Presedintele nu poate fi un spectator izolat la Palatul Cotroceni! El are la indemina modalitati de a incuraja o buna guvernare si de a interveni activ si tenace! Un presedinte care vine la munca, nu la putere! Ma voi calauzi dupa principiul ca un presedinte trebuie sa fie presedintele intregii natiuni si al fiecarui individ in parte! Sint bucuros sa constat ca PNL si-a asumat obiectivele din mandatul meu de presedinte si ca imi va oferi sprijinul politic pentru a le realiza impreuna. Increderea cetatenilor m-a determinat sa candidez. Sper ca, dupa alegeri, si cei de aici, dar si cei care se mai indoiesc de noi, sa poata spune DA! A VENIT PRESEDINTELE!" Mircea Dinescu: "Stolojan este un medic. El vine sa vindece economia" Indragitul poet Mircea Dinescu ii va fi alaturi lui Stolo pe durata intregii campanii electorale. Dinescu a marturisit ieri ca, desi este "usor" de stinga in convingeri, numai personalitatea lui Stolojan a asigurat "singura veriga lipsa" a inclinatiei sale spre dreapta. Sincer in aceasta marturisire, Mircea Dinescu si-a redovedit maiestria in minuirea ironiei la adresa celorlalti politicieni, microfonul reusind cu greu sa acopere reactiile salii, tot mai electrizata: "Daca traiam intr-o lume «normala», poate candidam si eu impotriva lui Gica Petrescu sau a lui Florin Calinescu. Dar Romania nu este normala, asa ca m-am trezit si eu un cuc in cuibul de privighetori liberale. Daca eram Ion Iliescu, ziceam ca Stolojan este «modelul suedez» daca eram Ciorbea, ziceam ca Stolojan este «luminita de la capatul tunelului». Daca eram Emil Constantinescu, ziceam ca Stolojan este «15.000 de specialisti intr-unul singur»! Asa, ca anonim, pentru evolutia mea de la stinga spre putin dreapta (spectrului politic) spun ca Stolojan este «veriga lipsa». In 10 ani ne-am obisnuit ca presedintele sa fie un fel de capra cu trei iezi. Sint satul de vraci. Stolojan este un medic. El vine sa vindece, sa spuna economiei romanesti: "Ia-ti patul si umbla". Dinescu nu si-a ascuns surprinderea fata de faptul ca dupa 6 ani la Banca Mondiala, Stolojan s-a intors in Romania: "Sint surprins ca s-a intors, pentru ca el vine de undeva. Este singurul care va cinta alta partitura, cu alta voce. Altii au cintat alta partitura, dar cu aceeasi voce!". Mircea Dinescu a evocat si un moment in care Stolojan, pe atunci prim-ministru al Romaniei, "a mai dovedit o calitate: a rosit ca o fata mare". Pentru acest "mare bingo", cum apreciaza Dinescu campania electorala din Romania anului 2000, binecunoscutul poet cu limba ascutita ca o sageata a recunoscut ca, pina acum, nu a reusit sa se tutuiasca cu Stolojan. Asa incit l-a invitat sa sparga aceasta crusta: "Va invit sa-mi spuneti «Calugarul Vasile!»". Noul "calugar" s-a indreptat apoi catre "noul" candidat, iar apelativul "dvs" s-a risipit ca prin farmec. Singurul moment in care sobrietatea a parasit festivitatea PNL a fost, in afara discursului lui Mircea Dinescu, reunirea pe scena a tuturor candidatilor PNL din aceste alegeri generale, imnul liberalilor tisnind ca "Sageata": "Sint un om real!".( C.S.. ) 