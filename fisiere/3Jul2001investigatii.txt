 Romania, locul trei in Europa la trafic cu carne vie Romancele - o marfa cautata de traficanti Romania ocupa locul trei in Europa ca numar de femei cazute victima traficantilor de carne vie, dupa Moldova si Ucraina. Aceasta in conditiile in care se estimeaza ca traficul la nivel european se ridica la valori intre 200 si 300 de mii de persoane, femei si copii, sechestrati, abuzati sau folositi in scopuri criminale. Biroul Organizatiei Internationale pentru Migratie de la Bucuresti a cercetat timp de mai multe luni care este portretul-robot al femeii victima si care sint riscurile, concluziile studiului fiind date publicitatii ieri. Moldova si Muntenia - principalele "rezervoare" de carne vie Cercetarea a scos in evidenta faptul ca zonele economice cele mai sarace din tara si marile orase sint principalele rezervoare de tinere care pot oricind pica in plasa traficantilor de fiinte umane. Astfel, 39% din tinerele devenite marfa provin din Moldova si 35% din Muntenia. In cifre relative, Bucurestiul are cea mai redusa pondere, 5%. Virsta "propice" este cuprinsa intre 15 si 25 de ani, presupunindu-se ca dupa 25 de ani tinerele se gindesc sa-si intemeieze o familie, sa se "aseze". Mai expuse sint fetele crescute in orfelinate sau cele provenite din familii dezmembrate, alcoolice, unde parintii nu vorbesc unul cu celalalt si nici cu copiii, unde au mincat bataie pe rupte, au fost abuzate psihic sau chiar sexual. O propunere tentanta de a pleca din tara, pentru a munci cinstit si a se realiza in principal in plan material, nu poate fi primita decit cu entuziasm de o tinara crescuta intr-un asemenea mediu. Chiar daca, la un moment dat, se gindeste ca se expune riscul de a pleca cu un necunoscut, intr-o tara despre care nu stie mare lucru, o asemenea tinara accepta spunindu-si ca "mai rau decit aici nu se poate". Portrete-robot: victima-traficant La finalul cercetarii, psihologii au intocmit si un portret-robot al fetei-victima a traficantilor de carne vie. Provine dintr-un oras mare, nivelul de educatie nu depaseste studiile liceale, grupul de prieteni in care se invirte pune pret doar pe bani. Familia din care s-a desprins este pe cale de a se dezmembra, a supus-o la abuzuri fizice, psihice sau sexuale. Nu merge la biserica decit foarte rar, are o puternica dorinta de independenta financiara. Lipsa de perspective ii alimenteaza dorinta de a cauta un loc de munca in strainatate, convinsa ca va reusi mai bine si mai repede decit in Romania. Crede in povestile de succes pe care le-a auzit de la altii. Astfel de tinere pot fi recrutate in doua moduri: prin mica publicitate sau direct, prin intermediul unor cunostinte, rude, sau prieteni, de la bar, discoteca, sau mai nou din cofetarii. Anunturile de mica publicitate care ascund riscul intrarii intr-o retea de carne vie pot fi depistate foarte simplu din continut. Exista, in asemenea anunturi, o sintagma ce poate fi asimilata unei parole: "angajez... plecare urgenta". Specialistii OIM au intocmit in linii generale si portretul-robot al traficantului. Este o persoana obisnuita, de preferat barbat, cu virsta pina in 34 de ani, care se imbraca decent, dar de calitate. Nu iese in evidenta prin haine, cum sint smenarii de exemplu, nu poarta bijuterii extravagante. El cucereste prin amanuntele pe care le da despre viitorul loc de munca, despre modul in care tinara va ajunge acolo, despre salariu, despre tara respectiva. O tinara racolata de un asemenea traficant a fost repatriata recent de OIM. In loc sa ajunga chelnerita in Italia, asa cum i se promisese, ea a fost obligata, de acesta, sa se prostitueze in Kosovo. A fost vinduta si revinduta de mai multe ori, obligata sa tina companie si sa se prostitueze, a mincat bataie si a fost sechestrata. A fost descoperita in timpul unei razii si "salvata" dintre 26 de fete, in aceeasi situatie, gratie urmelor de bita vizibile inca. "Mi-a trebuit o saptamina, dupa repatriere, sa-mi revin. Eram socata, nu-mi venea sa cred ca pot merge libera pe strada si nu ma tine nimeni inchisa in casa, sub amenintarea bataii", a marturisit femeia. 80% din fete sint trecute ilegal peste granita In 18 luni, Biroul OIM de la Bucuresti a repatriat peste 280 de victime ale traficantilor de fiinte umane. Din relatarile lor, s-a concluzionat ca 33% din ele au ajuns marfa pe baza unei promisiuni mincinoase, 80% au trecut granita ilegal, 82% nu au primit nici un leu din banii cistigati, 80% au suferit abuzuri de toate tipurile, nu numai sexuale, iar 42% au fost sechestrate. MIHAELA BALEA Localnicii vor sa dea foc Politiei din Cugir Aproape toti politistii din localitate au fost reclamati ca batausi Locuitorii din orasul Cugir sint in continuare in stare de soc, dupa ce muncitorul Ioan Bregariu, angajat al SC Cugir SA, a fost omorit in bataie de doi subofiteri de politie. Mai multi localnici sustin ca au fost batuti de politistii din localitate, insa pina la tragicul incident de saptamina trecuta au preferat sa taca din cauza fricii. Insusi inspectorul sef al IPJ Alba, colonelul Marin Aron, a recunoscut ca impotriva majoritatii cadrelor din Politia Cugir au fost facute plingeri si reclamatii pentru ca ar fi molestat mai multi localnici. Se pare ca si fostul comandant al Politiei Cugir, capitanul Valer Coman (retrogradat din functie simbata, dupa moartea lui Bregariu), este invinuit ca a uzat de forta in relatiile cu cei pe care ii ancheta. O situatie completa va fi cunoscuta insa abia dupa controlul de fond care va incepe astazi la Cugir. Pina atunci insa, in oras domneste o stare de tensiune maxima, oamenii amenintind ca vor incendia sediul politiei locale daca nu se va face ordine. Fiul victimei: "Voi merge pina la Haga" Duminica dupa-amiaza, peste 400 de persoane au tinut sa-l conduca pe ultimul drum pe Ioan Bregariu, care a fost inmormintat in satul natal, Galda de Sus. "De ce nu este cercetat si Mircea Ladariu, cel care l-a transportat pe tata cu duba lui? Daca voi vedea ca cercetarile se tergiverseaza, sint hotarit sa ma duc pina la Tribunalul de la Haga", ne-a declarat Cosmin Bregariu, fiul victimei. "Sint hotarit sa fac tot ce-mi sta in putinta pentru ca sa nu mai fie omoriti in bataie de politisti si alti oameni", a mai declarat Bregariu. Colonelul Marin Aron, inspectorul-sef al IPJ Alba, a decis ieri ca institutia sa suporte in intregime cheltuielile pentru inmormintarea lui Ioan Bregariu, din fondul de intrajutorare a cadrelor. El a ordonat un control la singe la politia din Cugir. Politistii asasini, batuti la mineriada Din informatiile pe care le detinem rezulta ca cei doi subofiteri arestati de Parchetul Militar Teritorial Cluj-Napoca - Daniel Strat si Ovidiu Cimpeanu - au participat la luptele din cadrul ultimei mineriade, din ianuarie 1999. In timpul confruntarilor singeroase de la Costesti dintre fortele Ministerului de Interne si minerii lui Miron Cozma, cei doi plutonieri din Cugir au fost batuti crunt de "ortaci", fiind loviti cu predilectie in zona capului. Se pare ca, de atunci, subofiterul Ovidiu Cimpeanu si-a schimbat radical comportamentul, o ruda a acestuia sustinind ca era cind tacut, cind foarte nervos. Acest fapt nu poate insa sa diminueze gravitatea infractiunilor de care sint vinovati cei doi tineri politisti. LUCIAN DOBRATER "Evenimentul zilei" vine in sprijinul anchetei declansate de ministrul de interne, prezentind O vila de politist pe zi Ministrul de interne, Ioan Rus, a anuntat, saptamina trecuta, ca a declansat verificarea tuturor politistilor care au dobindit averi fabuloase. Fara a-l suspecta pe ministrul de interne ca a lansat o noua fumigena, metoda folosita pe scara larga de guvernul Nastase, "Evenimentul zilei" vine in ajutorul acestuia. Vom prezenta asadar, zi de zi, fotografia cite unei "vile cu epoleti" construite de oamenii legii din salariile de bugetar. Daca, dupa citeva zile, actiunea anuntata cu surle si trimbite de ministrul de interne se va stinge, anchetatorii isi vor putea gasi surse de inspiratie in paginile "Evenimentului zilei". Serialul nostru incepe cu vilele fostului sef al Politiei de Frontiera de la Moravita, colonelul Gheorghe Mageriu. CALIN HERA Vile cu epoleti pe numele socrilor Fostul comandant al Politiei de Frontiera Moravita, colonelul Gheorghe Mageriu, a cunoscut in ultimii ani, de cind a intrat in rindurile politistilor de frontiera, o crestere simtitoare a standardului material. Pe Carol Davila, o straduta linistita si retrasa din Timisoara, s-a construit nu de mult o vila care a stirnit invidia unor vecini cu posibilitati materiale chiar mai mari decit ale familiei Mageriu. A fost renovata si o casa, aflata imediat linga vila noua, in care locuia seful de la Moravita, iar in curtea interioara a aparut un autoturism BMV, model 525, cu numarul de inmatriculare TM-05-BAV. "Vila de care spuneti apartine socrilor mei, acum pensionari, la fel ca si masina, inmatriculata pe numele lui Ion Niculescu. Eu mi-am renovat doar casa mica, pe care am primit-o ca donatie, in anul 1988, de la fostul proprietar care a plecat in Germania", ne-a declarat col. Mageriu. Refugiu pentru arabi dubiosi Vila aflata in curtea casei col. Mageriu a fost anul trecut, timp de mai bine de trei luni, refugiu pentru un cetatean sirian care a inchiriat-o pe numele societatii Roz Oil. Sirianul Nidal Taef era cautat de mai multi creditori pentru o gramada de datorii, iar in luna decembrie 2000 a fugit din tara, lasind statul roman cu buzele umflate de dorul citorva miliarde de lei. Surse din cadrul Serviciului de Informatii si Protectie Interna Timis, ne-au spus ca in urma cu doi ani s-au facut informari scrise si insotite de fotografii, legate de starea materiala a col. Mageriu, dar la Bucuresti la nivelul MI nu s-a luat nici o masura. Colonelul Gheorghe Mageriu a intrat in vizorul presei in urma cu doua luni, o data cu transportul de contrabanda cu cafea verde, capturat in localitatea Deta. La vremea respectiva, col. Mageriu era seful Politiei de Frontiera de la Moravita si, dupa cum a declarat ulterior, nu stia ca oamenii din subordinea sa au trecut cu vederea transportul respectiv. Dupa descoperirea contrabandei, un politist de frontiera s-a spinzurat, iar col. Mageriu a fost mutat pe functia de sef de tura, la sectorul Deta al IPJ Timis, pentru Zona verde Moravita. SERGIU MIAT Bebelus rapit de o cersetoare in Gara de Nord Un copil in virsta de un an, Cosmin Iftene, disparut in urma cu o saptamina in Gara de Nord, a fost gasit duminica in Gara Buzau, in bratele unei tinere cersetoare. Dupa ce a pierdut copilul, mama micutului a umblat cu fotografia acestuia prin Capitala, intrebind pe oricine ii iesea in cale daca l-a vazut. O cersetoare din Gara de Nord, Cristina Ivan, care vazuse in urma cu citeva zile poza lui Cosmin, l-a recunoscut in bratele unei alte cersetoare in Gara Buzau, unde Cristina fusese data jos din trenul in care circula fara bilet. Ea a anuntat politia si, astfel, micutul Cosmin a fost recuperat de mama sa. Dupa o saptamina de cautari, micutul Cosmin a fost gasit de politistii buzoieni Cersetoarea care il rapise pe copil, Lidia Ciuraru, a declarat politistilor ca are 17 ani, ca este din Galati si ca a furat bebelusul ca sa aiba mai mult succes la cersit. De cind l-a luat pe Cosmin, Lidia a cersit cu el prin garile din Buzau, Bucuresti si Galati. Din declaratiile pe care mama copilului, Maria Turbatu, le-a dat Politiei Feroviare din Gara de Nord Bucuresti reiese ca atit ea, cit si tatal copilului (cu care traia in concubinaj) o cunosteau pe Lidia, de aceea i-au lasat copilul in grija cind au mers la toaleta. Surse din cadrul Politiei Feroviare Bucuresti ne-au declarat ca Maria Turbatu este suspectata ca l-ar fi incredintat pe Cosmin Lidiei pentru ca aceasta, cistigind mai multi bani cersind cu copilul, sa-i dea o parte din banii primiti de la oameni. Dar, au adaugat politistii, Lidia nu i-a dat nici un ban Mariei Turbatu, drept pentru care aceasta nu poate fi acuzata in acest sens. In acest moment, Lidia este cercetata in stare de libertate, ea fiind minora si fara antecedente, pentru lipsire de libertate in mod ilegal. Maria Turbatu si concubinul ei, Gheorghe Iftene, au "domiciliul" in Gara de Nord. Cu mai mult timp in urma, ei si-au pierdut locuinta din str. Soveja 115 si au ramas fara adapost. Ambii sint fara ocupatie. TATIANA DABIJA MARIUS FAIFER A fost arestata ucigasa cu toporul Politistii vilceni au reusit sa o prinda pe Iuliana Mihaela Stefana (26 de ani), cea care a ucis-o saptamina trecuta pe Margareta Voica (70 de ani), din comuna Stefanesti-Vilcea. Crima semana izbitor cu cele comise de criminalul in serie Marian Volovei si a fost descoperita in aceeasi zi in care politistii gasisera una dintre victimele acestuia. Mihaela Stefana iesise din penitenciar in luna mai si urma sa se marite cu Ionel Voica, aflat la puscarie. In asteptarea lui, fusese gazduita de bunica acestuia, Margareta Voicu. In dimineata zilei de 27 iunie, batrina a trimis-o pe Mihaela sa cumpere piine, dar aceasta s-a folosit de bani pentru a cumpara doua caramele si o sticla de sampon de urzici. Batrina s-a suparat cind a vazut-o venind acasa cu sampon, in loc de piine, si a lovit-o cu un vatrai. Cel putin asa declara Mihaela, care spune ca s-a enervat, a luat toporul din bucatarie si a ciopirtit-o pe batrina. Loviturile au fost date cu atita sete incit toporul a lasat urme in tavan. Autoarea a fost surprinsa, mai tirziu, de vecini curatindu-si unghiile de singe in gradina. De asemenea, inainte de venirea politistilor, si-a spalat hainele cu care fusese imbracata. MIRELA MANU Doi ofiteri bucuresteni, prinsi cu mita Doi ofiteri de la Sectia 11 Politie din Capitala au fost arestati ieri de procurorii militari, sub acuzatia de luare de mita. Locotenentul Ion Begu, din cadrul Biroului Judiciar, si sublocotenentul Florin Letca, de la Biroul Cercetari Penale, sint acuzati ca au primit 600 de dolari spaga de la o patroana din Bucuresti, cercetata penal pentru inselaciune, ca sa blocheze ancheta. Flagrantul a fost realizat luni seara, la sediul Sectiei 11, de catre procurori si ofiteri ai UM 0962 (fosta "Doi s'un sfert) in urma denuntului patroanei: Begu si Letca au primit cei 600 de dolari tratati criminalistic chiar in Biroul de Cercetari Penale. Ofiterii au fost retinuti, iar pe numele lor au fost emise ieri mandate de arestare pentru o perioada de 30 de zile. Cercetarile sint continuate de Parchetul Militar Teritorial Bucuresti. ( D.N., P.C. ) Parchetul General aduce oameni de la munte Fostul prim-procuror de la Sinaia - seful Anticoruptiei La mai bine de jumatate de an de la preluarea friielor Parchetelor din toata tara, mai - marele peste procurorii Romaniei, magistratul - doctor Joita Tanase si ministrul Justitiei, Rodica Stanoiu au reusit, in sfirsit, sa gaseasca un inlocuitor pentru Ovidiu Budusan, fostul sef al sectiei l-a de Anticoruptie si Combatere a Criminalitatii Organizate. Este vorba despre fostul prim-procuror al Parchetului Sinaia, Gheorghe Muscalu, care urmeaza sa pastoreasca cu grija dosare "grele" precum "Sunoil: Ruse, Berceanu, Staiculescu", "Temesan si G.C.Paunescu-subminarea economiei nationale", "Jimbolia", Portelanul", Firul rosu-disparitia de documente de la MAE", "ICE Dunarea-Conturile Securitatii", "Costea-contrabanda cu Iliescu zimbind" sau "Costea-albumul "Eterna si Fascinanta Romanie"". Daca nu ar fi o simpla coincidenta, s-ar putea spune ca, de la virful Ministerului Public si pina la virful Sectiei Anticoruptie din Parchetul General se simte numai aer rarefiat de munte si de Valea Prahovei: procurorul general al Romaniei, Joita Tanase, este din Brasov, prim-adjunctul sau, procurorul Gherasim, este din Ploiesti (fost procuror general al Curtii de Apel Ploiesti), iar acum, procurorul Muscalu vine de la munte, adica de la Sinaia. O alta numire interesanta la aceeasi sectie Anticoruptie se refera la procuroarea Gratiana Isac, adusa pe functia de sef de birou Anticoruptie de la Parchetul Curtii de Apel Bucuresti, unde s-a ocupat, printre altele, de celebrul dosar "Senatorul Slanina". Si la alte sectii importante din Parchetul General au avut loc schimbari "cu cheie". Ion Ionescu, fost prim-adjunct al procurorilor generali Moisescu si Criste, este acum sef al Sectiei civile a Directiei judicare (care se va ocupa cu recursurile in anulare in probleme civile, cum ar fi cele ale caselor nationalizate). La Sectia Parchetelor Militare, in locul colonelului Cornescu, schimbat in urma scandalului "Fane Capatina - chef cu politisti si magistrati", a fost numit colonelul Pantea, fost sef al Parchetului Militar Bucuresti. CHRISTIAN LEVANT ONDINE GHERGUT "Evenimentul zilei" a intrat in posesia unui cearsaf de acuzatii aduse fostului adjunct al IPJ Prahova Arhiva cu infractiuni a colonelului Tirnovscki In luna februarie a acestui an, colonelul Dumitru Tirnovscki, (fost adjunct al sefului IPJ Prahova), isi aranjase terenul pentru a fi numit sef al acestei institutii publice. In aceeasi luna, in mina ministrului de interne Ioan Rus ajung neoficial documente despre activitatea colonelului Tirnovscki incepind cu 1975, cind acesta a terminat Scoala de Politie. Prevazator, ministrul a facut doua copii. Una o dat-o corpului sau de control pentru a verifica autenticitatea, iar pe cealalta a inaintat-o Sectiei Parchetelor Militare, condusa atunci de generalul Dan Voinea. S-au demarat cercetarile pe doua fronturi. Inaintea finalizarii verificarilor Corpului de Control al MI, mai lenti in actiune, procurorii militari din Bucuresti l-au arestat preventiv pe Tirnovscki, in baza probelor deja instrumentate pe infractiuni de luare de mita si trafic de influenta. "Evenimentul zilei" a intrat in posesia unor extrase din documentele care au ajuns pe masa ministrului de interne despre trecutul colonelului Tirnovscki. Ele arata ca, in Romania, este posibil ca un politist sa-si imbrace linistit haina cu epoleti indiferent cit de patata este ea. Dar iata ce spun documentele: In 1975, dupa absolvirea Scolii de Ofiteri de Politie, Dumitru Tirnovscki a fost repartizat direct la IGM (Inspectoratul General de Militie), unde dupa doar citeva luni a fost prins cu luare de mita. A fost retrogradat si trimis la IJM Prahova. La data de 23 august 1979, cind a fost avansat (!) la gradul de locotenent major, fiind in stare de ebrietate, l-a impuscat in mina pe Remus Pirlea, zis "Chinezu", din Ploiesti, pentru ca acesta nu a vrut sa se legitimeze. A fost retrogradat locotenent. A comis apoi un accident mortal de circulatie in comuna Drajna-Prahova, fiind tot in stare de ebrietate. Nu a fost sanctionat. Tot in 1979, din neglijenta, a permis evadarea din duba militiei a recidivistului Vasile Belecciu. A scapat de sanctiune si de aceasta data. In 1985 sint consemnate, de asemenea, alte infractiuni in dreptul lui Dumitru Tirnovscki. In vara anului 1996, pe o perioada de trei luni, a stat in delta, in weekend prelungit de joi pina marti. Tot atunci, l-a instigat pe primarul din Crisan sa ii dea pentru 6.000 metri patrati din rezervatia Delta Dunarii o dovada falsa, potrivit careia suprafata era inscrisa in registrul agricol. In baza acestui act fals, si-a construit acolo o casa de vacanta pentru pescuit, vinatoare si chefuri. Intr-o noapte, pe cind se intorcea beat din delta la volanul masinii personale (era insotit de un coleg de la Prahova), a fost oprit de plt. Necula de la Postul de Politie Albesti. Ofensat de "tupeul" subofiterului, l-a bagat in post si l-a batut, lasindu-i urme vizibile pe corp. A doua zi, i-a dat plutonierului un milion de lei ca sa nu se duca la medicul legist si sa-l reclame. Destituit pentru promovare Tot in 1996, Tirnovscki a inceput sa isi construiasca o cabana de vinatoare la Cerasu, in apropierea celei folosite de Ceausescu. A construit parterul cu 10 camere, in care a turnat zeci de bene de beton, desi nu a avut vreo autorizatie de constructie. In aprilie 1997, dupa un mare chef la crama Seciu, de unde nu au lipsit nici "animatoarele", a absentat trei zile de la serviciu, fiind dat dezertor. Controlul facut de IGP a stabilit ca intreaga consumatie a fost achitata de Neli Dascalescu, cap al lumii interlope ploiestene. In cele din urma, Tirnovscki a fost destituit din functia de sef serviciu judiciar. La citeva luni dupa destituire, prin relatiile sale construite sub pulpana noii puteri, a fost promovat sef la sucursala Prahova a UM 0215. In 1998 a terminat de finisat si mobilat vila sa din Ploiesti (str. 13 Septembrie), costurile estimate depasind doua miliarde de lei. Tot in 1998 s-a implicat in afaceri cu petrol, impreuna cu coloneii Ionescu si Iliescu, ultimii fiind arestati in cazul furturilor de petrol de la "Petrobrazi", dosar cu peste 100 de inculpati. Din arest, col. Iliescu i-a scris lui Tirnovscki un bilet prin care i-a transmis ca s-a aflat totul si ca urmeaza sa fie arestat. Tirnovscki si-a pus in miscare relatiile si a scapat de inculpare. In 1998, folosindu-se de informatiile serviciului secret pe care il conducea, Tirnovscki a reusit sa il inlature pe col. Grigore Mircea din functia de adjunct al sefului IPJ Prahova. S-a autopropus pentru functie si a fost si nominalizat. Juniorul si masinile de lux Intre timp si-a angajat si fiul ca subofiter la IPJ Prahova. In 2000, juniorul Tirnovscki, beat fiind, a intrat cu masina intr-un sant, iar prietena cu care era in masina a fost dusa la spital. In acelasi an, acesta a fost batut intr-o discoteca de un tigan, pe nume Meliu, considerat unul dintre sefii mafiei petrolului din Barcanesti. Meliu a fost adus in fata taticului, care i-a dat drumul. Peste citeva zile, Tirnovscki-fiul a aparut prin oras la volanul unui Opel Corsa (PH-01-TVA). In acelasi an, Tirnovscki-senior conducea un Mercedes hidramat (PH-99-FDM), turbodiesel, fabricat in 1996. Tot anul trecut, Tirnovscki a inceput sa isi construiasca o imensa vila la Magurele - Prahova. Saptamina trecuta ne-am deplasat la fata locului pentru a fotografia vila aflata in constructie. In fata casei, la vedere, am vazut un vagon-cisterna. In curtea din fata casei era si o cismea, gen fintina arteziana, de unde vecinii, in absenta stapinilor, se aprovizioneaza cu apa. Un vecin mai vorbaret ne-a spus ca localnicii din aceasta zona petroliera obisnuiesc sa ingroape in pamint astfel de cisterne, dupa care le umplu cu produse petroliere furate din conducte. Toate aceste informatii, aparute in fisa ajunsa pe masa ministrului de interne, nu sint si singurele. In dreptul lui Tirnovscki mai este consemnat ca a primit taxa de protectie de la majoritatea hotilor de produse petroliere din conductele care traverseaza satele prahovene Barcanesti si Brazi. Detinem, de asemenea, si alte inscrisuri care vorbesc despre activitatea infractionala a colonelului Tirnovscki. Cu toate acestea, desi a stat o perioada in arest, colonelul-taxa de protectie - asa cum a fost el supranumit - se afla acum in libertate. Este motivul pentru care l-am cautat prin tot Ploiestiul, inclusiv la spital, stiut fiind ca doar cu o zi inainte i s-a facut rau in sala de sedinta a Curtii Militare de Apel, care i-a prelungit mandatul de arestare. Desi i-am fi consemnat fara probleme punctul de vedere, nu am reusit sa dam de colonelul Tirnovscki pentru a afla ce are de spus in legatura cu interminabila lista de acuzatii care i se aduc. ONDINE GHERGUT NICOLETA SAVIN Lunea trecuta, col. Tirnovscki a fost eliberat din arestul preventiv fara ca instantaTribunalului Militar Teritorial Bucuresti sa respecte riguros procedurile. Marti, Curtea Militara de Apel a decis prelungirea arestarii preventive. Miercuri, decizia instantei nu a fost pusa in aplicare, de ea neavind cunostinta nici IGP, nici IPJ Prahova. Am descifrat misterul nepunerii in aplicare a mandatului de arestare. Potrivit procedurilor, o data eliberat, un inculpat nu poate fi rearestat in acelasi dosar penal chiar daca el a fost eliberat fara a fi respectata legea. In astfel de cazuri, cei in culpa sint judecatorii, care au decis eliberarea din arest, si procurorul de sedinta, pentru ca n-a avut grija sa judece masura de prelungire a arestarii preventive, cu trei zile inainte. Biroul de Presa al Parchetului General nu are cunostinta de initierea vreunei proceduri pentru pedepsirea magistratilor care au dispus eliberarea lui Tirnovscki. [21][pl.dll?rid=expresro] 