 Desteptarea! ______________________________________________________________________ Nu stiu altii cum sint, dar pe mine ma taie un somn care ma sperie. Sa fie primavara asta neasteptata sau motaiala din politica? Abia daca se mai aude cite o exclamatie morocanoasa. Poate or face astia ceva! Nimic mai mult! Chiar si amenintarea extremismului, cea care ne solidarizase in mare graba, pare sa fi disparut. Nu mai auzim de condus tara cu mitraliera, nici de procese pe stadioane, nici de acuzatii isterice. Extremismul romanesc si-a dat jos blana de lup cu care a defilat in campania electorala si a trecut la taclale prietenesti cu puterea. Si-a adjudecat un procent important din electorat, si acum digera linistit pe bancile parlamentului. Nu urla, nu acuza, nu blocheaza, nu demoleaza. Se bate pe umar cu invingatorii. Stiti ce a zis Corneliu Vadim Tudor, aflat in vizita de lucru la Cotroceni? Ce va tot tirguiti cu opozitia?! Bagati-i la colt, ca va oferim noi sprijin dezinteresat! Va ajutam sa treceti orice lege social-democrata, iar daca vreti sa-i infundati in puscarie pe fostii guvernanti, va spunem pe unde s-au ascuns. Dar ne dati si noua de-o ciorba de burta, ne luati prin delegatii, ii bagati pe Benone si pe Irina sa cinte la TVR si prieteni sintem! Drept pentru care "mincatorul de oameni" de la Partidul Romania Mare e numai gingureli de bebelus. De partea cealalta, UDMR joaca perfect. E si-n opozitie, si la guvernare, liberalii, la fel, au facut gura mica si au stins lampa, iar PD, ingropat sub muntele de orgolii ale lui Petre Roman, nu se mai aude nici macar in parcul care-i inconjoara sediul. Marii luptatori sindicali viseaza si ei pe bancile parlamentului, presa e cuminte si interpreteaza rolul de ciine de paza transformat intr-un gudurache simpatic. Nu mai latra decit in somn. Iar populatia picoteste, zicind si ea, din cind in cind, poate or face astia ceva. Desteptarea! N-or sa faca nimic daca ii slabim din ochi! Mai mult. Se intorc la vechile pacate. Toata clientela politica, dar mult mai numeroasa acum, se furiseaza inapoi in posturi. Revin toti dalmatienii, cu tot cu petele de la afacerile din mandatul precedent. O catastrofa de om politic, dalmatian si el, si marcat de incoerente, e pus in fruntea Serviciului Roman de Informatii doar pentru ca a hamait asurzitor la niste speriati. Numirea lui Radu Timofte la SRI e de risul curcilor si va lasa cu gura cascata destule servicii de informatii straine. (Ii rog pe toti cunoscutii sa nu-mi mai telefoneze sau, daca o fac, sa nu vorbeasca decit despre vreme si fotbal). Un alt fost ofiter din serviciile secrete ale lui Ceausescu, Ristea Priboi, devine sef al Comisiei de control al SIE. Un alt ofiter de Securitate din masina de bagat frica in Bucuresti devine sef la nu stiu ce serviciu de protectie si anticoruptie. Fata unui director din Galati e pusa, la 24 de ani, secretar de stat la Ministerul Telecomunicatiilor, desi a terminat facultatea abia in vara si n-au avut sugativa sa-i tamponeze diploma. Intr-o tara saraca avem un guvern cit trupele lui Hanibal. Se reduc posturile la bugetari cu 30%, iar numarul secretarilor de stat creste cu 300%. S-au desfiintat juridic institutii, iar apoi au fost reinfiintate, dar fara functionarii incomozi. Si toate programele cu Uniunea Europeana au incaput pe miinile unor oameni care nu stiu de unde sa le apuce. Legea functionarului public a fost darimata cu un bobirnac, fara sa se poata spune ca s-a atins cineva de ea. Marii oameni de afaceri se bat pe burta si socotesc cit de multi ministri au in guvern. Bani nu sint, iar "tunuri" nu se dau decit in contractele cu statul. Comertul exterior a fost trecut in miinile diplomatilor si mai sint multe altele care ar trebui sa ne sperie. De fapt, nu avem opozitie, iar lupii extremisti s-a facut oi cuminti. Impart si ei somnifere in stinga si in dreapta, si lasa puterea libera sa faca tot ce-i trece prin cap. O fi scazut Vadim in sondajele de popularitate (din moment ce tace), dar Ion Iliescu si Adrian Nastase n-ar trebui sa se hraneasca acum cu iluzia ca a amutit pentru tot mandatul. De indata ce oamenii vor intelege ca nu se schimba nimic si vor incepe sa fiarba, Partidul Romania Mare va aduce amplificatoarele in strada si isi va scoate pirleala pentru somnolenta de acum. Si pina cind adevarata opozitie se va trezi si va intelege ce se intimpla (e vorba de Uniunea Europeana si de FMI), lucrurile vor fi ajuns prea departe pentru a se mai putea schimba in vreun fel. Desteptarea! [5][pl.dll?rid=expresro] _________________________________________________________________ 