machine Andreea Berecleanu intra in afaceri cu nunti si bairamuri Sotii Andreea Berecleanu (PRO TV) si Andrei Zaharescu intentioneaza sa intre in lumea afacerilor, cu o firma de consultanta pentru evenimente fericite, nunti sau zile de nastere. Ideea le-a venit dupa ce si-au organizat propria nunta, eveniment monden care a avut loc anul trecut, cind mesenii au fost incintati de petrecerea in stil occidental. In acest fel, Andreea si Andrei spera ca, daca vor apela la serviciile firmei lor, viitorii miri nu vor mai avea probleme cu soacrele care-si baga nasul peste tot. In schimbul unei sume de bani (inca nu a fost stabilit tariful), Andreea si Andrei ii vor scapa pe tineri de cosmarul organizarii unei petreceri care sa-i impace pe toti musafirii. Intrucit Andreea ramine, in continuare, prezentatoare de stiri la PRO TV, ea se va ocupa de firma doar in afara orelor de program. SIMONA ECOVOIU Adi Manolovici "vibreaza" pentru balerina Irinel Chitaristul Adi Manolovici (31 de ani) s-a casatorit recent cu Irinel (31 de ani), balerina la Opera Nationala. Cei doi se cunosc din vedere inca din copilarie, pentru ca au crescut in acelasi cartier bucurestean - Drumul Taberei. Au stat insa fata in fata pentru prima oara in ianuarie 2000, cind Adi a oprit-o pe strada si i-a cerut numarul de telefon. A doua zi a sunat-o pe cea de care se indragostise. In martie 2000, Manolovici a cerut-o de nevasta pe Irinel. Primul lor copil e deja pe drum si se va naste la jumatatea lunii iunie a.c. Pentru ca medicii spun ca este fetita, parintii au hotarit s-o boteze Andreea Camelia. Adi nu sta degeaba nici din punct de vedere muzical: el va scoate un album anul acesta cu Blue Spirit, iar la iarna fanii lui vor putea asculta un nou album cu muzica instrumentala semnat Adi Manolovici Band. LIVIU SERBANESCU Music-hall, de pe litoral, in Capitala "Sfint si cersetori", la Opereta Doar cei care au fost vara trecuta la mare au avut posibilitatea sa urmareasca "Sfint si cersetori", un spectacol pus in scena la Teatrul Fantasio din Constanta. Iata insa ca, pentru doua reprezentatii, music-hall-ul va fi gazduit de Teatrul de Opereta din Bucuresti, la inceputul saptaminii viitoare. "Sfint si cersetori" este, dupa cum afirma vedeta spectacolului - Monica Anghel -, "un music-hall adevarat, in care toata lumea, si baletul, si actorii cinta". Monica Anghel, actorii si baletul Teatrului Fantasio din Constanta dau viata unor personaje create de Horia Moculescu, cel care semneaza regia si muzica spectacolului, Dan Mihaescu, autorul textelor scheci-urilor, si Carmen Aldea Vlad, textiera care semneaza versurile cintecelor. Spectacolele sint programate luni si marti (12 si 13 martie) la Teatrul de Opereta, de la ora 19.00, pretul unui bilet fiind de 50.000 de lei. IUSTINA MUNTEANU La prima lansare interactiva din Romania, cu albumul "Level 2", Animal X se destainuie pe chat Animal X, una dintre cele mai in voga trupe dance autohtone, va lansa miine albumul "Level 2". Evenimentul este organizat de Nova Music Entertainment, COOL GIRL si Romania By Net si este, de fapt, prima lansare de disc interactiva din Romania. Miile de fani si reprezentantii presei pot afla tot ce doresc despre Animal X prin intermediul chat-ului, miine, de la ora 14.00. Astfel, la adresa www.RomaniaByNet.com, fanii vor putea pune intrebari si primi raspunsuri in timp record. Piesele de pe album vor fi prezentate publicului intr-un concert care va avea loc pe 28 martie la Sala Polivalenta. IUSTINA MUNTEANU Ciini deportati la Botosani Un grup de botosaneni care locuiesc la periferia orasului declara ca au vazut saptamina trecuta un camion cu numar de Suceava care transporta aproximativ 50 de ciini si carora soferul masinii le-a dat drumul in zona cimitirului Pacea. Alexandrina Petraru, una dintre persoanele care au asistat la debarcarea ciinilor, povesteste cum s-au intimplat lucrurile. "Eram la cimitir, duminica, si am vazut o duba mare cu numar de Suceava, n-am retinut exact numarul, care a tras cu spatele catre cimitir. A coborit soferul si a dat jos un oblon si din masina a sarit o haita de ciini vagabonzi. Erau multi, citeva zeci cred, poate vreo 50, dupa aprecierea mea. Apoi suceveanul si-a inchis oblonul, s-a urcat in camion si dus a fost". Primarul Botosaniului, Florin Egner, a declarat ca il va contacta pe primarul municipiului Suceava pentru a incerca sa afle detalii despre acest caz. DORIN BEJENARU O ploiesteanca a ales ciinii in locul barbatului De circa o saptamina, in blocul 12 din cartierul ploiestean Mihai Bravu s-a incins un adevarat razboi in sinul unei familii. Sotii Mariana (35 de ani) si George (42 de ani) Ghiorghiu au ajuns sa se certe «la cutite», dupa ce Mariana, mare iubitoare de animale, a incercat si a reusit sa aduca in apartamentul lor cu doua camere cinci ciini pripasiti prin curtea blocului. Temindu-se de aparitia hingherilor, pe care ii considera «oameni fara capatii», Mariana a gasit solutia pentru a-si scapa copiii (cum numeste ciinii adoptati): sa ii hraneasca si sa le dea un adapost. Femeia, care este casnica, a adunat ciinii mai intii in casa scarii, dar, din cauza problemelor de igiena si a discutiilor cu vecinii, a fost nevoita sa ia o masura radicala. Fara sa-si anunte sotul, a strins patrupedele (printre care se afla si o catea gestanta) si le-a facut culcusuri chiar in holul apartamentului. Nebunia a inceput cind barbatul ei, George, a venit de la serviciu si a vazut bietele animale flaminde si murdare. «Cind am intrat, miercuri, in casa si am simtit mirosul de mizerie de animal, am simtit ca turbez, fara sa ma muste nimeni... I-am zis atunci Marianei sa aleaga intre mine si ciini. Dar nu a crezut ca vorbesc serios», spune George, a carui casnicie a ajuns acum la rascruce. Mariana s-a atasat de animale Femeie miloasa, Mariana s-a atasat de animalele care ii inlocuiesc - cel putin pentru moment - copiii. Vorbele sotului ei nu au intimidat-o citusi de putin, pentru ca a ajuns sa spuna ca tine mai mult la «copilasii» ei, pe care nu vrea sa-i vada in adaposturile de la Bucov, unde sint dusi ciinii vagabonzi prinsi haladuind pe strazile Ploiestiului. Isprava celor doi a ajuns pe buzele tuturor vecinilor care au ce discuta de o saptamina incoace. Ei spun ca Mariana lasa ciinii sa intre in casa imediat ce sotul ei, George, pleaca la serviciu, dar ca are grija sa ii dea afara din holul apartamentului inainte de sosirea acestuia. Certurile se tin lant in familia Ghiorghiu, iar prin usa inchisa a apartamentului si printre urletele ciinilor care isi sustin stapina din scara blocului, se aud tot mai des amenintarile barbatului: «Divortez, ca nu te mai suport sa ma imparti cu animalele alea jegoase». Locuitorii blocului vor sa puna chiar ei capat acestui calvar, incercind sa apeleze la intelegerea Marianei. VIOLETA STOICA Vaccin contra inundatiilor Comisia Centrala de Aparare impotriva Inundatiilor (CCAI) a anuntat ieri ca nivelurile unor riuri din nordul tarii au depasit cotele de pericol. Pe fondul de incalzire a vremii au continuat sa cada precipitatii insemnate cantitativ, mai ales sub forma de ploaie in zonele din nordul si vestul tarii. Riurile Tisa, Viseu, Iza, Somesul Mare si Lapus vor continua sa provoace inundatii, ca urmare a propagarii undelor de viitura pe sectoarele mijlocii si inferioare ale cursurilor de apa. Potrivit CCAI, opt judete au fost afectate de inundatiile din ultima vreme. Cele mai grave avarii s-au semnalat in judetul Maramures unde in 46 de localitati au fost inundate 620 de gospodarii, iar 392 au fost izolate. Au mai fost afectate judetele Bihor, Bistrita Nasaud, Suceava, Satu Mare, Harghita, Cluj si Salaj. In total, 1.626 de persoane au fost evacuate din cele 1.256 de locuinte inundate. In cele opt judete au ramas izolate 437 de gospodarii, in timp ce 130 de poduri si podete au fost distruse, 79 de km de drumuri au fost avariate si 7.681 hectare de teren agricol au fost acoperite de apa. Comandamentul Central de Iarna a anuntat ca nu sint statii si linii de cale ferata inchise. Toate aeroporturile din tara sint deschise. Ieri dimineata, la ora 7.06, au fost inchise portul si bara Sulina. In rest, situatia curselor de pasageri, a cailor navigabile si a porturilor este normala. ROBERTA VORNICU Moara lui Cosbuc, distrusa in intregime Situatia zonelor calamitate de revarsarea riurilor Somesul-Mare, Salauta si Ilisua era ieri dezastruoasa - 946 de case inundate, 1.146 hectare de teren colmatat de miluri, drumurile nationale DN 17 C (Salva - Romuli) si DN 17 D (Singeorz - Bai - Valea Mare) erau blocate, 16 locuitori erau izolati si noua sate ramase fara curent electric. Desi apele au inceput sa se retraga inca din timpul noptii precedente, in Cosbuc, localitatea cea mai afectata de viituri (428 de case inundate), oamenii ramin izolati inca din cauza ruperii DN 17 C si a distrugerii terasamentului caii ferate, provocate de alunecarea terenului. Primarul comunei Cosbuc, Nicolae Anghel, a declarat ca 70% din comuna este afectata de inundatii. In ceea ce priveste moara lui Cosbuc, aceasta este distrusa in intregime. (Florica Dura) Hunedoara: 20 de ha teren agricol sub ape 20 de ha de teren agricol din comunele hunedorene Blajeni si Buces au fost inundate in noaptea de luni spre marti. Apele riului Crisul Alb au crescut, datorita viiturilor, in doar citeva ore, cu peste 70 de cm. Exista pericolul ca mai multe zeci de gospodarii sa fie, la rindul lor, inundate. Zona Crisului Alb este una cu risc mare de inundatii, dar lucrarile de regularizare a debitului nu se mai fac din lipsa de fonduri. Inundatiile din noaptea de luni spre marti au distrus mai multe podete si punti, lasind citeva zeci de familii izolate. (Lucian Stanciu) Alba: comune izolate Cel putin trei comune si zeci de sate si catune din Muntii Apuseni au ramas izolate, dupa ce drumurile judetene de acces au fost rupte pe mai multe portiuni de apele involburate ale riului Ariesul Mic si ale piriului Neagra. Comunele Vidra si Avram Iancu nu mai au nici o legatura cu orasul Cimpeni inca din noaptea de luni spre marti, cind drumul judetean, care face legatura intre localitatile respective si DN 75 Alba Iulia - Oradea, a fost rupt pe o portiune de aproximativ 25 de metri. Apele riului Ariesul Mic au inundat mai multe gospodarii ale locuitorilor. Comuna Poiana Vadului este, de asemenea, izolata. (Lucian Dobrater) 10.000 de copii din zonele afectate de viitura vor fi vaccinati impotriva hepatitei A Peste 10.000 de copii din institutiile de ocrotire si din zonele afectate de inundatii vor fi vaccinati impotriva hepatitei A. Aceasta campanie de vaccinare este organizata de Ministerul Sanatatii si Familiei, cu sprijinul unei firme americane de produse farmaceutice, care a donat 22 de mii de doze de vaccin, in valoare de un milion de dolari. Actiunea a inceput ieri cu imunizarea copiilor cu virste cuprinse intre 2 si 15 ani din Centrul de plasament "Sfinta Ecaterina" din Bucuresti si va continua cu celelalte institutii de ocrotire din Bucuresti, precum si din judetele Cluj, Constanta, Dolj, Tulcea si Vilcea. Costul unui vaccin este destul de ridicat, aproximativ 50 de dolari, de aceea imunizarea impotriva hepatitei A nu a fost inca inclusa intr-un program national de vaccinare. In Romania, numarul deceselor cauzate de complicatiile hepatitei A este de cinci pina la zece cazuri, la 10.000 de bolnavi. (G.R., T.D.) Bref Boschetarii se bat pe cabine telefonice RomTelecom a amplasat la Galati citeva zeci de cabine telefonice ultramoderne, cu telefoane digitale. Mai intii, boschetarii si-au facut din cabinele telefonice adevarate dormitoare, "impartirea" acestora provocind chiar lupte. De citeva saptamini, mai multe cabine au fost devastate, iar surse din conducerea RomTelecom ne-au declarat ca au fost provocate, in acest fel, pagube de cel putin 4.000 de dolari. (Alina Comsa-Durbaca) Timbre anticontrabanda la sac Vamesii de la Albita au descoperit, luni, un pachet de timbre pentru bauturi alcoolice ascuns intr-un sac cu seminte. Costel Ene, din comuna Dranceni, judetul Vaslui, incerca sa intre in tara, cind asupra lui s-au gasit 95.200 de timbre pentru marcarea bauturilor alcoolice pe care era imprimat SC Alpam Com Imp-EXP SRL, ascunse intr-un sac in care era saminta de floarea-soarelui. Sacul fusese asezat pe bicicleta lui Ene. (Ioana Tudor) Ilegal printre mangal Doi cetateni din Tirgu-Jiu care se pregatisera se emigreze ilegal in Elvetia au fost prinsi intr-un vagon incarcat cu mangal. Adrian Brelea (34 de ani) si Marian Oproiu (24 de ani), ambii din Tirgu-Jiu, fara ocupatie, fusesera lasati in vagon de catre seful formatiunii de paza de la SC ROBUR SA Tirgu-Jiu, Ion Mihai (42 de ani), din comuna Redea, judetul Olt. Acesta a primit 200 de dolari SUA de la cei doi, carora le-a promis ca ii ajuta sa ajunga in Elvetia. Ghinionul imigrantilor a fost ca locomotiva care trebuia sa scoata vagonul de pe linia fabricii s-a defectat, iar cei doi au stat aproape o saptamina printre mangal, in vagonul sigilat. (Claudia Tipluica) Bani din piatra seaca Specialistii de la Muzeul de Stiinte Naturale din Bacau au gasit o solutie de a atrage fonduri suplimentare la bugetul institutiei. Pe intreaga luna martie, muzeul scoate la vinzare podoabe din roci ornamentale, mai ales din familia cuartului. Amatorii isi pot procura de aici inele, cercei, brose, medalioane, coliere din pietre deosebite de pe teritoriul Romaniei, prelucrate partial de geologi. Preturile variaza intre 11.500 si 69.000 de lei. (Claudiu Tarziu) Gratis doar pentru morti Galatenii care doresc sa intre in perimetrul cimitirului "Eternitatea" sau al cimitirului "Sf. Lazar" cu masina trebuie sa plateasca suma de 20.000 de lei, "taxa de intrare in cimitir". Cimitirele se intind pe mii de metri patrati. Singurele masini care intra gratis in cimitire sint cele care transporta mortii la groapa. (Alina Comsa-Durbaca) Lansari in tandem Sediul Uniunii Scriitorilor a fost ieri gazda unei duble editoriale. O pura coincidenta a facut ca doi dintre scriitorii romani reprezentativi din diaspora sa-si lanseze la Bucuresti cele mai recente productii literare: "Migratia pietrelor", a poetului Dinu Flamind, si "La revolutia romana", a prozatorului Dumitru Radu Popa. Un "parizian" si un "newyorkez". O antologie de versuri, de la primul volum, "Apeiron" (1971), pina la cel mai recent, "Dincolo" (Editura Cartea Romaneasca), si un volum de proza taioasa, fragmentata, semn al crizei de identitate, despre "marea revolutie romana" si experienta americana (Editura Univers). Doi prieteni, ambii plecati din tara cu peste un deceniu in urma. (Radu Meirosu) Pesti electrocutati pe Prut Sute de pesti morti pluteau luni, la primele ore ale diminetii, pe riul Prut, la granita cu Republica Moldova. Inspectorii IPM au stabilit la fata locului ca pestii murisera electrocutati, din cauza unei metode de pescuit industrial, folosita de o bucata de vreme de braconierii de peste Prut. Acestia vin pe malul riului cu un generator electric de mare putere, baga doua fire electrice in apa si, actionind un comutator, electrocuteaza toate vietatile pe o raza de citiva metri. DORIN BEJENARU Dirijor acuzat ca injura orchestra Angajatii Operei Romane din Cluj intentioneaza sa-l dea in judecata pe directorul Petru Zbircea pentru insulta. Dumitru Rus, seful sindicatului artistilor instrumentisti de la Opera Romana din Cluj, a declarat ca Petru Zbircea, in calitate de dirijor al orchestrei Operei Romane, obisnuieste in mod frecvent sa-i injure pe instrumentisti chiar in timpul derularii unor spectacole. Dumitru Rus a mai spus ca spectatorii sint foarte revoltati de aceste manifestari ale directorului Zbircea, unii dintre ei anunt"nd chiar ca il vor sesiza pe ministrul culturii de limbajul obscen pe care il adopta Petru Zbircea in timpul spectacolelor. "Directorul ar trebui sa inteleaga ca in timpul spectacolelor sint si momente grele, iar el ar trebui sa inteleaga acest lucru, nu sa ne piÉasca pe toti de seara pina dimineata si de dimineata pina seara", a declarat Dumitru Rus. La rindul sau, directorul Operei Romane din Cluj, Petru Zbircea, recunoaste ca si-a injurat subalternii, dar nu in calitate de director. Pe urma, Zbircea a revenit asupra celor spuse si a declarat ca de cind este director nu mai injura, "iar acest limbaj il foloseam numai inainte de numirea in aceasta functie". MIHAI SOICA Revista "Anti Prostie" In Suceava va fi lansata saptamina viitoare numarul-pilot al unei inedite reviste, denumita "RAP - Revista Anti Prostie". Publicatia este destinata in special tinerilor si va aparea lunar, in cazul in care numarul-pilot va fi apreciat de cititori. Initiativa editarii acestei reviste apartine Asociatiei Romane pentru Dezvoltare Comunitara si Clubului de Inventica Gaudeamus Suceava, al carui presedinte este juristul Ovidiu Dontu. Acesta a declarat: "Vrem ca prin intermediul acestei reviste sa luptam impotriva prostiei, oriunde s-ar afla, in orice loc si la orice nivel. Din acest motiv am si denumit-o asa". TIBERIU AVRAM Ministrul cercetarii pedepseste subalternii cu flotari Se stie ca ministrul delegat al cercetarii, pitesteanul Serban Valeca, are centura neagra la karate si este un sportiv prin excelenta. Stilul sau de munca nonconformist i-a cam bagat la idei pe subordonati. Saptaminalul "Jurnalul de Arges" a dezvaluit, in ultimul sau numar, ca Valeca a devenit celebru in minister dupa ce a pedepsit un director care nu si-a facut treaba, sa faca zece flotari. Zvonul s-a raspindit repede printre angajatii ministerului, care i-au luat frica ministrului Valeca. GABRIEL MARICA Prindem viteza! Incepind de astazi, "Evenimentul zilei" se tipareste la noua tipografie a grupului EXPRES - o bijuterie tehnica, capabila sa imprime 70.000 de exemplare pe ora Cartierul Cringasi, strada Rusetu, nr. 4, sectorul 6, Bucuresti. O adresa unde, pina in iunie 2000, scheletul metalic si ruginit al unei cladiri parasite se incapatina sa reziste timpului. In aceasta parte a Capitalei, regimul comunist intentionase construirea unei fabrici care urma sa produca bare de zirconiu pentru industria nucleara romaneasca. Din proiectul intreprinderii "Grant-Metal" n-a apucat sa fie ridicat decit scheletul unei hale. Dupa decembrie 1989, totul a murit. Locul s-a salbaticit, fiind incet-incet inghitit de buruieni. Apoi, peste buruieni s-au adunat gramezi de gunoaie. In vara anului trecut, terenul cu constructia in paragina a fost achizitionat de societatea care editeaza "Evenimentul zilei", urmind ca aici sa fie construita tipografia grupului Expres, cea mai importanta investitie in domeniu din Romania. Un proiect la care au lucrat 25 de firme Mai intii a fost igienizat locul. In citeva zile au fost indepartate gunoaiele, buruienile si resturile de materiale ramase din vechiul santier. S-a trecut apoi la materializarea proiectului tipografiei. "Am lucrat, practic, in acelasi timp, noi, constructorii, proiectantul si beneficiarul. Sorin Adrian, de la firma de proiectare «Dumitrescu SRL» Bucuresti, a proiectat partea de rezistenta si amenajare a halei, care are o lungime de 56 m si o latime de 24 m. Noi, constructorii, de la ARCOM-IAEC, antreprenorul general al lucrarii, am asigurat partea de executie, iar beneficiarul a receptionat zilnic, daca ma pot exprima asa, fiecare faza a proiectului, fiind alaturi de noi pe tot parcursul lucrarilor", ne-a declarat Cristache Mocanu, directorul general al firmei ARCOM-IAEC, parte a holdingului ARCOM. Pentru realizarea acestui proiect au fost antrenate 25 de firme. Fundatie de centrala nucleara Zilnic, peste 60 de betonisti, zidari, montatori constructii metalice, instalatori au lucrat pe noul santier. S-a turnat mai intii fundatia, pe care a inceput ridicarea halei in care urmau sa fie amplasate utilajele tipografice, cu o greutate totala de 450 de tone. Vibratiile foarte puternice pe care le produce masina de tiparit in timpul lucrului impuneau un tip special de fundatie, asemanator celor pe care se monteaza centralele electrice nucleare. Astfel, structura complexei fundatii a fost realizata cu un covor de cauciuc si unul de pluta, in trei straturi, cu grosimea de 40 mm fiecare, avind rolul de a amortiza aceste vibratii. Pentru rezistenta antiseismica s-au montat mai mult de 50 de piloni speciali, realizindu-se o constructie care poate face fata unui cutremur de 9,9 grade pe scara Richter. Batiul masinii a fost facut din 22 de grinzi, de peste 20 de metri lungime, in greutate de 32 tone. Paralel cu aceasta realizare deosebita, s-a trecut la executarea lucrarilor pentru depozitul de cerneluri, pentru gospodaria de aer comprimat, centrala termica, postul de transformare, birourile si spatiile de functionare prepress. Introducerea utilajelor care alcatuiesc tiparnita "Evenimentului zilei" in hala special ridicata pentru aceasta s-a desfasurat treptat, in lunile octombrie-noiembrie 2000, pe masura ce au sosit din Germania cele sase containere cu piesele tipografiei. Montajul a fost facut de firma germana SLOPP, impreuna cu partea romana. Dupa introducerea tuturor componentelor, hala a fost inchisa cu panouri izopan, folosindu-se elemente de timplarie GEALAN, de aceeasi culoare cu bulina "Evenimentului zilei". 70.000 de exemplare pe ora In interiorul halei s-au amenajat birourile, pe o structura metalica cu plansee din tabla cutata, pierduta, pe trei niveluri, folosindu-se ca elemente de despartituri gipscartonul. La nivelul al doilea s-au amenajat de asemenea birouri si o sala de mese. Intreaga cladire este prevazuta cu instalatii speciale antifoc, cu usi si ferestre care se deschid automat, in cazul in care detectoarele de fum indica prezenta incendiilor. Elementele care dau personalitate cladirii sint aerul de simplitate si functionalitatea deosebita. "Achizitionarea acestei masini de catre trustul EXPRES a fost intermediata de REV PRINT. Masina a fost cumparata de la firma germana WEB PROJECT CONSULT GmbH. Tot noi ne-am ocupat si de trimiterea celor sapte tipografi selectionati la specializare, la Stuttgart, unde au lucrat trei saptamini, in iulie 2000", ne-a spus directorul general al firmei intermediare, Eugen Negrea. In cifre, realizarea celui mai mare si mai modern proiect din industria tipografica romaneasca inseamna: peste 415 tone de structuri metalice, in jur de 1.000 metri cubi de betoane, aproximativ 1.200 metri liniari de teava pentru instalatii, peste 4.000 de metri de conductori si cabluri si nu mai putin de 2.400 metri patrati de izopan. Cele trei grupuri de imprimare si rotativa cintaresc in total peste 450 tone si au o inaltime comparativa cu un bloc de patru etaje si o lungime de 18 metri. Masina are un grup de imprimare satelit si doua grupuri "H", o instalatie de faltuit si trei schimbatoare de hirtie. Tipareste pe o hirtie cu latimea maxima de 144 mm, taiata la 530 mm. Masina poate tipari un ziar de 16 pagini (patru pagini la patru culori si 12 pagini la doua culori), cu o viteza maxima de 70.000 exemplare pe ora, a precizat Eberhard Bahr, directorul firmei WEB, care s-a ocupat de instalarea, pregatirea masinilor si punerea in functiune a intregului ansamblu. Tirajul unui ziar cu audienta in Romania, poate fi, practic, "tras" in aceasta tipografie intr-o ora. Masina este deservita doar de patru oameni "Lucrarea trebuia realizata in 14 luni. Insa multumita bunei colaborari intre beneficiar, constructor si proiectant, ea a fost finalizata in 8 luni. Pentru noi, este o mindrie ca sintem cei care am executat investitia. Tipografia «Evenimentului zilei» se alatura altor realizari de exceptie ale firmei noastre, cum ar fi structura metalica de la Palatul Telefoanelor, hala de fabricatie a gipscartonului, din Berceni, benzinariile FIXOIL si MIDAS", ne-a mai spus directorul ARCOM-IAEC, Cristache Mocanu. "Totul s-a facut foarte repede. Lucrul cel mai important a fost sa formam o echipa buna de profesionisti, fapt ce s-a si intimplat. Ceea ce mi se pare extrem de sugestiv pentru mentalitatea unor investitori autentici este faptul ca, pentru a crea un singur loc de munca la acest obiectiv, s-au cheltuit cel putin 100.000 dolari. In aceasta tipografie vor lucra aproximativ 40 de persoane. Masina in sine va fi deservita doar de patru oameni, care sint in acelasi timp si sefi de schimb. Cu acesti profesionisti am reusit ca in numai trei zile sa facem cu succes primele probe de tipar. Ideea este ca, in scurt timp, toate «circuitele» care asigura functionarea acestui complex sa lucreze la parametrii proiectati", apreciaza Victor Terineanu, directorul de productie al tipografiei. Noua constructie a schimbat ceva si in aspectul din zona. "Este un lucru bun. Nu mai este pustietatea aia de pina acum. Si daca angajeaza si tineri someri de prin blocurile astea de aici, este si mai bine", ne-a spus Valeria Gligore, locatara intr-unul din blocurile vecine. "Da, este foarte bine ca s-a construit ceva frumos si util in mijlocul acestor fiare ruginite si contorsionate", a fost de parere si Valy Dobrota, locatara si ea in blocul vecin cu tipografia. Oamenii mai spun ca i-a bucurat refacerea completa a drumului de acces la tipografie, care face legatura cu Calea Cringasi, plus faptul ca pomii sint acum curatati, iar noaptea strada este perfect luminata. Lumea spera ca investitii precum tipografia trustului EXPRES vor fi demarate si de alte companii pentru ca locul halelor fostei intreprinderi de stat, ce se intinde inutil pe citeva hectare de teren, sa fie luat de ceva estetic, dar mai ales folositor. DUMITRU MANOLACHE Cornel Nistorescu, director general EXPRES: "Un vis implinit" "In 1990 era un vis de neatins sa ai o tipografie. Eram nevoiti sa tiparim la tipografiile statului, in conditii dezastruoase. Timp de patru luni am tiparit revista «Expres» la Alexandria. Mergeam cu masinile din Bucuresti, asteptam la poarta tipografiei doua zile, apoi ne intorceam cu un camion incarcat cu ziare si abia pe urma incepeam difuzarea. Tipografiile lucrau cu plumb, cu zetari si linotipisti, iar ziarele apareau numai in alb si negru. Chiar in 1997, cind au intrat nemtii in trustul Expres, ziarul aparea in doua versiuni: alb-negru si color. Noua tipografie inseamna sfirsitul tuturor problemelor. Acum se vede ce inseamna un partener strain si ce inseamna un plan de afaceri. Aceasta tipografie poate face ziarul in 800 de variante grafice, pentru a fi cit mai fidel intentiilor jurnalistice". Daca pina acum prima editie a ziarului se inchidea la ora 18.00 din cauza constringerilor tipografice, acum ziarul se poate tipari si noaptea tirziu daca evenimente extraordinare o cer. Pentru ziarele care au probleme cu tipografiile, directorul "Evenimentului zilei" are o solutie: "Ne oferim sa-i ajutam si pe colegii nostri de la alte ziare. Tipografia este deschisa tuturor!". Michael Voss, director general EXPRES: "Investitie in independenta" "Am investit peste 100 de miliarde de lei intr-o noua tipografie, in primul rind pentru a fi independenti. Fata de presiunile politice, fata de alte companii care ofera servicii de tiparire, fata de factorii externi care pot fi imprevizibili. In al doilea rind, noua tipografie ne va permite cresterea calitatii ziarului. Vom avea cea mai buna calitate a tipariturii de pe piata romaneasca. Investitia se va amortiza in 5-6 ani, fiind una dintre cele mai mari din presa romaneasca. Noile masini de tiparit ofera mai multe alternative de tiparire, calitate exceptionala a culorii, posibilitati nelimitate de alegere a formatului ziarului. Schimbind formatul, oferim cititorului o marime ideala. Noul ziar este mai usor de tinut in mina, va putea fi citit si in aglomeratie, in autobuz sau metrou. Investitia in tipografie este doar primul pas in politica de dezvoltare promovata de Bertelsmann in Romania. Noua tipografie este mult mai mare decit nevoile "Evenimentului zilei", fiind planuita pentru dezvoltari ulterioare. Deocamdata, se pot tipari doar ziare, insa vor fi usor de amplasat si masini pentru tiparit reviste". Cifrele corporatiei Bertelsmann "Bertelsmann AG Corporate Communications" este al treilea trust de presa din lume, cu o cifra de afaceri de 32 miliarde marci germane (in 2000). Peste 300 de grupuri de companii, cu aproximativ 76.000 de angajati, activeaza in industria mass-media din 58 de tari. Divizia Gruner + Jahr (G+J), parte a grupului Bertelsmann, este unul dintre cei mai mari editori de ziare din lume, cu zece cotidiene in Germania si Europa de est, intre care "Berliner Zeitung", "Financial Times Deutschland" in Germania, "Nepszabadsag" in Ungaria, "Evenimentul zilei" in Romania (unde trustul german detine 50 la suta din actiuni). G+J este cel mai mare editor de reviste din Europa. Reviste ca "Stern" sau "Brigitte", periodice ca "Geo", "Capital", "Schoner Wohnen" si "Eltern" au devenit clasice in Germania. In total, in Europa si SUA, G+J publica peste 80 de reviste. Bertelsmann este cel mai mare editor de carti din lume. Numai in SUA, "Random House", una dintre editurile grupului, livreaza peste un milion de carti pe zi. Printre autori se gasesc multi detinatori ai Premiului Nobel si autori faimosi ca Isabel Allende, John Grisham, Danielle Steel, Toni Morrison, publicati in cadrul programelor editoriale din Germania, Marea Britanie, SUA, Spania si America Latina. Filme, ca "Forrest Gump", "Jurassic Park", "Stars Wars", au fost facute dupa best-seller-urile publicate de "Random House". Pentru ca accesul cititorului la cartile publicate sa fie nelimitat, Bertelsmann a lansat cea mai mare librarie virtuala de pe Internet, "Barnes & Noble.com", cu o oferta de opt milioane de titluri. In industria radioteleviziunii, Bertelsmann este principalul actionar al grupului RTL. In Europa, 120 milioane de telespectatori privesc in fiecare zi un canal al acestui grup ("RTL", "RTL II" sau "Super RTL" in Germania, "M6" in Franta, "Channel 5" in Marea Britanie, "RTL 4" in Olanda, "RTL Klub" in Ungaria sau "RTL 7" in Polonia). Cu un total 22 posturi de televiziune si 18 posturi de radio in 10 tari, grupul RTL este cea mai mare corporatie in domeniu din Europa. Mai mult, RTL este cel mai mare producator de filme din Europa, cu 11.000 de ore de programe, transmise in 35 tari, in fiecare an. Filme ca "Baywatch", "The price is right", "Good Times, Bad Times", care nu mai au nevoie de nici o prezentare, impreuna cu celelalte productii ale grupului RTL, au o audienta mondiala de peste 250 milioane de telespectatori in fiecare luna. In domeniul noii industrii Internet, Bertelsmann a conceput motorul de cautare "Lycos", comunitatea virtuala "Tripod", sau site-uri faimoase, cum ar fi "CDNow", "Getmusic", "Travel Channel" sau "Deal Time". Bertelsmann se pregateste acum pentru lansarea televiziunii interactive, conectate la Internet. Bertelsmann Music Group, cunoscut sub sigla BMG, a propulsat in topuri artisti ca Withney Houston, Kenny G., Natalie Imbruglia, Eros Ramazotti, Carlos Santana. BMG cauta noi talente in 54 tari, propunind artistilor doua sute de case de discuri, intre care vestitele "Arista", "RCA" si "Ariola". Mai mult de 60 de artisti consacrati de BMG au vindut, fiecare, peste un milion de discuri. In sprijinul BMG, Bertelsmann a creat compania de imprimare "Sonopress", pe locul trei in lumea producatorilor de CD-uri. SORIN CEHAN Casa noastra Confort Daca doresti un aer curat, umed sau uscat, la o temperatura confortabila si fara impuritati, atunci trebuie sa-ti procuri un aparat de climatizare. Cum alegerea acestuia nu este deloc usoara, iata citeva sfaturi folositoare. Instalarea unui aparat de climatizare trebuie sa fie relativ usoara, flexibila, fara a presupune modificari in arhitectura si structura incaperilor in care este folosit. Utilizarea aparatului trebuie sa fie usoara, recomandata fiind existenta unei telecomenzi. Se monteaza pe orice parte a peretelui sau a tavanului. Poti alege intre aparate de fereastra (tip Window sau monobloc) Split (format dintr-o unitate exterioara si una interioara), Dublu sau Multi-Split (o unitate exterioara si doua sau mai multe interioare). Unitatea interioara a aparatelor de tip Split sau Multi-Split poate fi montata in partea de jos sau de sus a peretelui interior, dar exista si sisteme ce permit amplasarea pe tavan. Amplasarea aparatului in incapere trebuie studiata cu atentie, pentru a se realiza o distributie uniforma a temperaturii. De aceea, trebuie sa se tina cont de constructia si forma incaperii si de dispunerea mobilei. De asemenea, se mai iau in calcul pozitia fata de punctele cardinale, materialul de constructie a peretilor (caramida, BCA etc.) si a ferestrelor (timplarie de lemn, aluminiu sau PVC, geam termopan etc.). Firma CLIMA CALOR recomanda pentru o suprafata de 20-30 mp, cu o inaltime medie de 2,7 m, modelul NxP9. ALEXANDRU STANCA Amenajari O solutie la criza de spatiu Baia din pod Lipsa de spatiu locuibil te determina deseori sa-ti indrepti atentia catre alte posibilitati de extindere sau reamenajare a locului in care traiesti. O idee care "prinde" din ce in ce mai mult in domeniul atit de vast al amenajarilor interioare este aceea de a transforma mansarda sau podul in baie. Aceasta solutie poate fi usor adaptata de cei care locuiesc la casa sau la etajul superior al unui imobil dotat cu mansarda. Termoizolatia joaca rol esential Chiar daca este amplasata imediat sub acoperis, incaperea din imagine asigura pe deplin confortul unei bai clasice. Principala problema pe care o ridica o astfel de transformare este realizarea unei cit mai bune termoizolatii. Astfel, in exterior, este recomandat sa se inlocuiasca tencuiala clasica pe baza de praf de piatra cu placi mult mai rezistente la frig si umezeala, cum ar fi, de exemplu, cele de tip Argomex. Revenind la interior, trebuie sa plachezi zonele din imediata apropiere a obiectelor sanitare cu gresie sau faianta, iar restul spatiului cu lambriuri din PVC, cele mai recomandate pentru astfel de amenajari. Pentru plafon ideal este acoperirea cu un tavan fals, de tipul Ecophon care, pe linga avantajul ca este lavabil, are si proprietati termo si fonoizolante demne de luat in consideratie. In ceea ce priveste elementele de mobilier care ar trebui sa fie prezente in acest tip de baie nu difera mult de amenajarea clasica, doar ca se va pune accent mai mare pe rafturile suspendate. Legatura cu restul locuintei este bine sa se faca printr-o usa glisanta, element care va salva din nou spatiul, in acelasi timp integrindu-se perfect atit estetic, cit si functional in acest loc de tranzit. SORIN GRAUR Practic Folia adeziva iti face mobila ca noua Folosita la inceput in industria reclamei, folia autoadeziva a fost dezvoltata si pentru domeniul casnic. Astfel, pe linga culorile fosforescente pentru inscriptionari, si-au facut aparitia numeroase alte modele ce pot fi folosite dupa dorinta. Folia de PVC are o durata de viata mare, se poate taia usor si comod datorita caroiajului desenat pe hirtia cerata care protejeaza adezivul. Spalarea nu necesita detergenti speciali. Calitatile foliei d-c-fix sint ideale pentru decorarea bucatariei sau a baii. Modelele ce imita lemnul, gresia, faianta sau marmura sint cele mai recomandate. Imbracarea mobilei cu folie "ascunde" defectele acesteia (zgirieturi, furnir dezlipit etc.), iar aburul, apa si chiar insectele nu vor mai ataca lemnul. Armonizarea finisarii usii cu restul interiorului se poate realiza usor si rapid cu modelele ce imita culoarea si structura lemnului, rafiei, plutei, metalului (auriu, argintiu) sau a materialului textil. Usa de la camera copilului poate fi imbracata intr-un tip de folie ce o transforma intr-o excelenta tabla pe care se poate scrie sau desena cu creta. Mesele, rafturile si chiar usile pot capata un aspect deosebit daca sint acoperite cu modelul ce imita catifeaua. Imitatii de vitralii sau de caramida Un perete gleduit poate arata ca unul realizat din caramida, gresie sau piatra de riu prin folosirea foliei autoadezive. Pe orice geam (de la usa, vitrina, balcon etc.) se poate lipi folie transparenta "in ape", "prisma de culori" sau in alte tipuri ce "sparg" imaginea. Imitatia vitraliului este cea mai raspindita, dar exista si modele diferite ce se aseamana cu perdeaua. Pe linga elementul ornamental, se realizeaza si o crestere a rezistentei geamului la socuri. Peretii netezi, gleduiti sau vopsiti se pot acoperi cu imitatie de caramida, faianta, gresie, calciu, piatra de riu, mozaic etc. Copertele cartilor pot fi imbracate in folie colorata mata sau fluorescenta, hartile pot fi acoperite cu d-c-fix transparenta alba etc., dar aplicatiile nu sint ingradite decit de imaginatia dumneavoastra. Latimea unei folii poate fi de 0,90, 0,67 si 0,45 cm, iar lungimea poate ajunge pina la 15 m. ALEXANDRU STANCA O veste buna pentru gospodine Un nou show room cu chiuvetele Alveus Calitate incontestabila a materialelor (CrNi 18/10 si cuart cu polimer acrilic), peste 100 de modele, de la cele clasice din inox, pina la cele colorate, astfel poate fi caracterizata gama de produse Alveus, care a patruns deja in bucatariile a mii de gospodine. Firma producatoare slovena prin reprezentanta sa in Romania, societatea Alveus Romania, continua seria surprizelor placute pentru clientii sai fideli. In curind, sub aceasta sigla se va mai comercializa toata gama de accesorii pentru chiuvete, dar si hote. De asemenea Alveus a ocupat o buna parte de cota de piata la capitolul plite electrice si pe gaz, dar si la aragazuri. Noul show room Alveus il poti gasi pe str. Eminescu nr. 75. (S.G.) Usi Marley cu pret redus Usile Marley sint special concepute pentru a economisi spatiul. Confectionate din material plastic, in culori ce imita lemnul, cu nuante de stejar, frasin alb sau arin, usile Marley se monteaza direct pe orice tip de suport. Indiferent daca sensul de deschidere este pe dreapta sau pe stinga, exista posibilitatea montarii a doua usi glasvand. La o parte importanta din articole s-au efectuat reduceri importante, astfel ca usile pliante Astor, care aveau un pret de 95 USD (fara TVA), le puteti cumpara la un pret de 82 USD. (S.G.) [33][pl.dll?rid=expresro] 