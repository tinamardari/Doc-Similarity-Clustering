 Crima din blocul Artar Bratu si-a omorit nevasta pentru ca n-a platit intretinerea la timp Parchetul de pe linga Tribunalul Braila a emis, la sfirsitul saptaminii trecute, un mandat de arestare sub acuzatia de omor calificat pe numele lui Gheorghe Bratu, 57 de ani, din Braila. Barbatul este acuzat ca, in urma cu o saptamina, si-a batut sotia cu pumnii si picioarele pentru ca aceasta nu platise intretinerea. Loviturile au trimis-o pe Georgeta Bratu in mormint. Daca va fi gasit vinovat, barbatul risca o pedeapsa cu inchisoare de la 15 la 25 de ani. Femeia a ajuns la spital cu splina si ficatul rupte Georgeta si Gheorghe Bratu erau casatoriti de 28 de ani. N-aveau copii, erau pensionari si locuiau in blocul Artar, din cartierul brailean Calarasi IV. Dupa pensionare, barbatul s-a angajat zilier pe un santier de constructii bucurestean, iar acasa venea doar la sfirsitul saptaminii. Revederile dintre soti, sarbatorite cu cite o bere sau o tarie, se sfirseau, de multe ori, cu scandaluri din care femeia iesea batuta. Asa s-a intimplat si pe 1 iulie, scandalul pornind de la faptul ca femeia n-a platit intretinerea la timp. Gheorghe nu s-a multumit cu injuraturile, ci a inceput s-o loveasca in abdomen si in cap cu pumnii si picioarele pina cind Georgeta s-a prabusit si n-a mai dat vreun semn de viata. Abia atunci Gheorghe a chemat Salvarea si femeia a fost transportata de urgenta la Spitalul "Sf. Spiridon", cu ficatul si splina rupte. Din nefericire, loviturile i-au fost fatale, Georgeta murind in scurta vreme de la internarea in spital. Fratele victimei: "Sper sa-i dea maximum de pedeapsa" Echipa de ofiteri si procurori formata pentru elucidarea cazului a ajuns la concluzia ca Gheorghe Bratu este raspunzator pentru moartea sotiei. Barbatul a fost retinut si apoi arestat preventiv pentru o perioada de 30 de zile. Bratu a declarat ca "nu prea" stie ce s-a intimplat in ziua fatidica, in afara faptului ca vecinii i-au spus ca Georgeta "umbla beata", ca el a certat-o si a lovit-o, "o singura data", cu pumnul. El a precizat ca a fost singura data cind si-a lovit sotia. Capitanul Mihai Ignatescu a declarat insa ca "respectivul figureaza in evidenta politiei ca fiind un tip violent care isi lovea deseori sotia. El a fost amendat, in mai multe rinduri, pentru tulburarea ordinii si linistii publice si pentru rele tratamente aplicate sotiei". Despre sfirsitul tragic al Georgetei, Lucian Bartas, fratele victimei, a declarat: "Sora-mea a avut o viata de cosmar. El a facut-o sa cada prada alcoolului, o obliga sa bea cu el, iar acum a ucis-o. Sper sa-i dea maximum de pedeapsa!". STEFAN CATALIN IORDACHE O ipoteza socanta Avionul prabusit, pilotat de fata comandantului Seria neagra a incidentelor din aviatia sportiva continua. La numai doua luni dupa prabusirea unui avion de acrobatie pe Aerodromul Clinceni (accident in care si-au pierdut viata pilotul Dan Adascalitei si sportivul Gheorghe Popa), un alt aparat al Aeroclubului Romaniei s-a prabusit, simbata seara, intr-o padure de pe raza comunei Joseni, judetul Harghita. Toti pasagerii aflati la bordul avionului tip PZL - Wilga 35 A si-au pierdut viata: pilotul Alexandru Bojan (41 de ani), comandantul Aeroclubului "Traian Vuia" din Arad, fiica acestuia, Alexandra Bojan (14 ani) si elevul sportiv Ovidiu Balint (30 de ani). Avionul pilotat de comandantul Bojan tracta doua planoare. Pilotii acestora au apucat sa se desprinda, in momentul in care au sesizat zborul anormal al avionului "Wilga", si au reusit sa aterizeze cu bine pe un cimp din apropiere. Zborul avionului si acelor doua planoare era autorizat pe ruta Arad - Iasi, unde urma sa se desfasoare un concurs. Cauzele prabusirii aparatului de zbor nu se cunosc inca - accidentul este cercetat de o echipa complexa, formata din politisti, procurori si experti ai Inspectoratului Aviatiei Civile. DANIEL NEAMU Zborul spre Iasi parea unul de rutina Conform Ordinului de Misiune din 07 iulie, eliberat de Aeroclubul Arad, avionul-scoala YR-VIY tip WILGA-35 A desfasura un zbor pe ruta Arad-Tg.-Mures-Iasi. Zborul spre Iasi, locul unde urmau sa inceapa campionatele nationale de planorism, parea unul de rutina. Cu o seara inainte de plecare, Alexandru Bojan era plin de verva. Tocmai aflase ca ministerul de resort eliberase o suma importanta pentru investitii la aeroclub, bani cu care planuia sa inalte mansarda sediului. Simbata, la ora 9.01, avionul Wilga, condus de Alexandru Bojan, si-a luat zborul spre Iasi. Tracta un planor pilotat de Dan Bulzan, care urma sa participe la concurs. Alexandru Bojan a fost cu greu convins de sotie sa o ia cu el pe Alexandra la acest concurs. Avionul cu planorul tractat a aterizat cu bine la Tirgu-Mures, unde a alimentat si a legat al doilea planor, tot pentru Iasi. Dupa vreo 80 km, s-a intimplat inexplicabilul. Brusc, Wilga a disparut din fata planoarelor. Ambii piloti de planor au degajat la timp, pentru a nu fi trasi in jos de Wilga si pentru a nu ingreuna situatia avionului, caruia i-ar fi marit panta descendenta, tragindu-l de coada in sus. Planoristii au reusit o aterizare perfecta. Dar Wilga a cazut spre sol ca o piatra. Ramasite imprastiate pe 150 de metri Echipele de salvare au inceput imediat cautarea avionului-scoala. Elicopterul a fost ghidat de focurile aprinse de padurari. Medicii sositi la locul accidentului au constatat decesul pilotului si al celorlalti doi pasageri. Este vorba despre Alexandra Bojan (14 ani), fiica pilotului, eleva la cursurile de pilotaj si Ovidiu Balint (30 de ani), sportiv-planorist la Aeroclubul din Arad. Cadavrul cursantului Ovidiu Balint a fost gasit in carlinga. La 5-6 metri, pe directia de proiectare, se afla trupul tinerei. Cadavrul pilotului Alexandru Bojan a fost gasit la cca. 15 metri de avion. Cadavrele prezentau leziuni majore. Ramasitele avionului au fost imprastiate pe o raza de 150 de metri. Simbata seara, in jurul orei 21.00, o echipa formata din politisti, procuror si jandarmi din Batalionul mobil 73 din Gheorgheni a ajuns in zona muntoasa Bakta, in apropiere de creasta muntelui. Doua bubuituri scurte Avionul s-a lovit mai intii de un brad, la o inaltime de patru metri, dupa care s-a infipt cu botul in pamint, la radacina bradului. Un martor ocular aflat in padure in momentul producerii accidentului a afirmat ca a auzit doar doua bubuituri scurte, mai sus, pe virful muntelui. Avionul nu a explodat si nici nu a luat foc, ceea ce poate conduce la ipoteza ca aeronava ar fi ramas fara combustibil. Alte variante posibile, vehiculate la fata locului: ca avionul ar fi scapat de sub control, in timp ce era pilotat de tinara Alexandra, ori ca pilotul ar fi suferit un infarct in timpul zborului. Singura explicatie cu care prietenii aradeni ai lui Alexandru Bojan nu pot fi de acord ar fi o eroare de pilotaj. Experienta de zbor: 5.500 ore Alexandru Bojan (43 ani) a inceput sa zboare, ca planorist, in 1974, la Cluj. Din 1988 a venit la Arad, in functia de comandant al Aeroclubului "Traian Vuia". In toata cariera sa, Alexandru Bojan a adunat peste 5.500 ore de zbor, pe citeva zeci de aparate, a caror enumerare ar fi dificil de efectuat. Printre ultimele sale succese figureaza locul I, in 1997, la Raliul aviatic Dunare-Mures-Tisa, cind a concurat chiar pe aparatul Wilga cu care s-a prabusit linga Remetea. Alexandra era capabila sa zboare fara probleme Alexandra, fiica lui Alexandru, a implinit 14 ani la inceputul lunii mai. Ea a inceput, oficial, lectiile de zbor cu planorul in acest an si a adunat deja 30 de zboruri, aproape jumatate din norma care permite zborul in simpla comanda pe planor. Vasile Hategan, instructorul ei de zbor, spune ca ar fi fost capabila sa zboare fara probleme. "Alexandra, in ultimii 5 ani, venea alaturi de noi, zi de zi, in fiecare vara. Lucra cot la cot cu noi, desi era fata domnului comandant", isi aminteste colega ei Cristina Toth. Dan Ovidiu Balint, de 30 ani, era un vechi si experimentat parapantist si deltaplanist. DOINA TEGLAS SORIN TROCAN Scandalul "Ouatu" face pui Declaratia soc a lt.-col. Carbunaru are menirea sa creeze un adevarat cutremur in Ministerul de Interne. Conducerea MI l-a chemat pe curajosul politist in Capitala, pentru discutii, probabil si pentru a preintimpina efectul de "bulgare de zapada" al razmeritei "solitare" de la Piatra Neamt. Mai mult, prim-loctiitorul ministrului de interne secretarul de stat Toma Zaharia, a declarat simbata unui post de televiziune ca "in ce priveste chestiunea cu 962, partial are dreptate colonelul Carbunaru, in sensul ca, de la eliberarea din functie a colonelului Ouatu, nu am gasit inca o solutie pentru a numi seful Serviciului de Informatii si Protectie Interna la nivelul judetulei Neamt". Dublu licentiat, in stiinte militare si economice si in stiinte juridice, lt.-col. Nistor Carbunaru a sustinut vineri, in ropotele de aplauze ale colegilor, ca fostul comandant al UM 0962 local, colonelul Ioan Ouatu, desi mutat la Evidenta Informatizata a Persoanei, continua, de fapt sa conduca unitatea "prin fidelii sai ramasi acolo" si ca " orice avansare are nevoie si de avizul unitatii speciale, asa ca Ouatu este in continuare cel care distribuie gradele". Generalul Toma Zaharia a mai declarat: "Intrucit sint curios sa am mai multe elemente si date in legatura cu cele afirmate de ofiterul Carbunaru, am sa-l chem la raport saptamina viitoare si, in functie de problemele pe care mi le va ridica, voi dispune niste verificari in consecinta". Tot generalul Zaharia mai spune ca, in urma unei analize, conducerea ministerului a a hotarit ca saptamina viitoare sa fie numit noul sef al UM 0962 Neamt. Noua iesire la rampa a colonelului Carbunaru vine in continuarea scandalurilor "Grecea-Ouatu" si "Timofte-KGB", care au avut ca focar tot zona Piatra Neamt. Se stie ca Ioan Ouatu a constituit subiectul unui mare scandal, in urma raportului din luna martie al sefului corpului de control, Ovidiu Grecea, care l-a invinuit de "fabricarea unor dosare" unor oameni politici locali, printre care Radu Timofte, actualul sef al SRI. In urma acelui scandal, Ouatu a fost schimbat (de la "serviciul de informatii" la "evidenta informatizata"), dar scandalul nu a luat sfirsit. Au urmat schimbarile din SRI-ul local, in urma imensului scandal "Timofte-KGB", nici acum stins pe deplin, chiar daca SRI a recunoscut ca dosarul cu acelasi nume a fost fabricat in laboratoarele interne. CHRISTIAN LEVANT Lt.-col. Nistor Carbunaru: "UM 0962 este un fel de SRL" Intilnirea festiva plina de discursuri anoste si felicitari seci, organizata la Piatra Neamt cu ocazia Zilei Politiei a fost zdruncinata de interventia locotenent-colonelului Nistor Carbunaru, de la Serviciul Cercetari Penale. Acesta i-a acuzat pe politicieni de promisiuni neonorate, pe politisti-de practici clientelare si pe conducatoriii acestora, de lipsa de obiectivitate si corectitudine. Se acorda grade in mod clientelar "Prin acest Inspectorat (IJP Neamt - n.r.) s-au perindat o multime de oameni politici, inainte de alegeri, care au promis ca in numai 4, 5, maximum 6 luni vom avea si noi un statut. Aceasta se intimpla periodic din 1994 si nimic nu s-a schimbat. O alta problema se refera la modul clientelar in care s-au acordat si se acorda gradele, in ultimii 10 ani, in aceasta institutie. Mereu, nominalizarile se fac de la Bucuresti, si nu din mijlocul nostru. Acordarea acestor grade a devenit un fel de act de comert. Unora le e rusine s-o spuna, dar eu o fac. O alta problema este cea a unitatii 0962 (fosta "doi s-un sfert"). Sint ani de zile de cind aceasta unitate este un fel de pravalie, un fel de SRL. Chiar nu se gaseste un comandant, din atitea cadre, care sa o conduca? Se dezinformeaza conducerea Ministerului de Interne. Si inca ceva: doresc un raspuns la raportul pe care l-am facut pentru a iesi in fata ministrului de interne. Domnul Rus a fost la noi in inspectorat si puteam sa fiu foarte usor scos la raport. Inca o chestiune pentru care rog sa se continue demersurile este cea legata de demilitarizarea politiei. Poate, atunci, lucrurile vor merge pe criteriul competentei si al profesionalismului, ceea ce spuneati si in telegrame. Un grad in plus cuiva nu inseamna ca-i d si minte deopotriva", a declarat in fata asistentei, locotenent-colonelul Nistor Carbunaru. Politistii prezenti au reactionat prin aplauze si vorbe de incurajare si sustinere, indemnindu-l chiar sa continue. Mai mult decit atit, la iesirea din sedinta festiva, pe holurile IJP Neamt, unii politisti spuneau ca 99% dintre ei sint de acord cu cele spuse de colegul lor. UM 0962 duce un razboi psihologic Carbunaru a mai denuntat aceasta situatie si in 1998, la bilantul politiei pe anul anterior, unde a spus lucrurilor pe nume la modul detaliat. Si atunci colegii l-au aplaudat, chiar mult mai furtunos. Urmarile au fost insa de natura sa-l descurajeze, evident. Fostul comandant al IJP Neamt, Mihai Fluierasu i-a zis chiar ca il da afara. Contactat de reporter "Evz", locotenent-colonelul Carbunaru a evitat sa faca o declaratie, motivind: "Sint ofiter si respect regulamentele militare, neavind aprobare pentru asa ceva. In orice caz, vreau sa ies pe aceeasi usa pe care am intrat, nu vreau repercusiuni. Ceea ce am spus, nu am spus pentru ca as vrea eu ceva". Daca va fi chemat la raport, el se va prezenta numai in fata ministrului de interne, problemele pe care le are fiind de munca si nu personale. Si alti ofiteri din politia nemteana s-au declarat, sub protectia anonimatului, insa, impotriva relatiilor clientelare ce domina activitatea lor. Un aspect interesant remarcat de acestia este acela ca, din 1990 si pina acum, nu au fost angajati la IPJ Neamt nici un jurist si nici un economist. In acelasi timp, multi ofiteri superiori si-au angajat rudele, care au si avansat in citiva ani, la exceptional, ajungind sa detina functii importante. Surse din politia nemteana afirma ca UM 0962 duce un razboi psihologic pentru a tergiversa numirea unui nou comandant, pentru ca, asa cum s-a mai intimplat, sa revina in functie colonelul Ouatu. MIRCEA FURDU Numarul doi in politia aradeana are o mindrete de Vila Internet pe numele sotiei Adjunctul sefului IPJ Arad, colonelul Teodor Lupsa, are o mindrete de vila pe strada Turdei. "Locul de casa a fost concesionat de sotia mea de la primarie. Ea a participat si la licitatia terenului, deci totul este pe numele ei", ne-a declarat col. Teodor Lupsa. Este, de altfel, singura vila publicata pe celebrele pagini de pe Internet dedicate unor politisti si oameni de afaceri aradeni. In momentul publicarii, colonelul Lupsa conducea Serviciul Politiei Rutiere. Vila de pe Internet a colonelului arata, in realitate, mult mai impozant, chiar daca e inca in faza de constructie. Pina acum, au fost ridicati peretii, s-a tencuit fatada si s-au montat geamurile exterioare. "Interiorul urmeaza sa fie terminat cind voi mai aduna bani. A trebuit sa tencuiesc fatada si sa montez usile si geamurile pentru ca sa nu intre nimeni in cladire, care mai are mult pina sa fie locuibila", ne-a spus colonelul Teodor Lupsa. Ofiterul aradean spera sa-si poata termina constructia si cu banii pe care-i va cistiga dupa vinzarea unei masini, cu ajutor de la socri si, bineinteles, din banii cistigati de sotie, angajata a Administratiei Nationale a Drumurilor intr-o vama aradeana. Pina va aduna bani pentru interior, el spera sa-si poata monta gardul exterior, din care sint ridicati doar stilpii. Aflata la un colt de strada, vila colonelului nu este nici macar printre cele mai mari din zona. Vile mult mai impozante se ridica in zona, proprietarii lor fiind un director de fabrica, un inginer-sef al unei firme de constructii si un director de post de radio. SORIN TROCAN MI monitorizeaza articolele despre vilele cu epoleti Ministrul de interne, Ioan Rus, a declarat, simbata, la Ploiesti, dupa inaugurarea sediului "Ghiseului unic" apartinind IPJ Prahova, ca, pina la sfirsitul acestei luni, vor fi date publicitatii rezultatele anchetei privitoare la averile politistilor. "Avem o comisie de monitorizare a articolelor aparute in presa, informatii pe care le verificam", afirma Ioan Rus. "Cei care nu-si pot justifica averile vor fi drastic pedepsiti", a mai spus ministrul de interne. VIOLETA STOICA Piticu' din Bolintin, mutilat de un politist beat Un grav accident de circulatie, produs vineri seara pe soseaua principala din Bolintin Vale, a spulberat in fractiuni de secunda doua destine. Opelul Rekord, condus de plt. Paul Mihai, politist in localitate, a intrat pe contrasens, secerindu-i picioarele lui Nicusor Curt. Plutonierul tocmai fusese avansat in grad de Ziua Politiei. In loc sa ajunga acasa, plt. Mihai a ajuns in arestul politiei, iar Nicusor Curt la spital, la reanimare, cu picioarele amputate. Laba piciorului ramasese in adidas Vineri seara, cind arsita de peste zi incepuse sa slabeasca, Nicusor a iesit la poarta, la un pahar de vorba cu vecinii. S-a asezat pe soclul gardului, care-i servea drept bancuta, si a inceput sa discute cu Sandu Iorgu, vecinul din spatele casei, despre una, despre alta. Paltin, fratele lui Nicu, s-a oprit linga ei citeva minute si a dat sa intre in curte. "Cinci secunde, atit cred ca a trecut de cind am plecat de linga ei si am auzit o izbitura. Am intors capul si am vazut o masina intrata in gard", povesteste Paltin Curt. "L-am auzit pe Nicu strigindu-ma si l-am vazut jos. Fusese strivit ca-ntre tampoanele de la tren. O imagine de nedescris, a fost cel mai groaznic lucru pe care l-am vazut vreodata: bucati de carne pe gard, piciorul atirnind de la genunchi in jos. Si adidasul cu laba piciorului inauntru. Mi-am pus miinile in cap, de groaza". Auzind bufnitura, neamurile lui Curt au iesit la poarta. Mai bine de 20 de minute, oamenii au stat si au privit neputinciosi masa informa de carne. "Nimeni nu avea curajul sa se apropie. In cele din urma doi tineri au venit si au aruncat o patura peste el. Asa l-am dus la spital". Oamenii au recunoscut repede masina, era a unui politist din Bolintin, plt. Paul Mihai, criminalist. Subofiterul Paul Mihai tocmai aflase ca urmeaza sa fie avansat la gradul de plutonier major. "Oamenii l-au dat jos din masina. Era beat de nu mai stia de el. Nu-si dadea seama ce s-a intimplat, vorbea necontrolat", isi continua povestea Paltin, in timp ce vecinii au dat din cap in semn de aprobare. "Era civil, nu purta haina politiei. A venit de la km 36 beat. Stiu, ca am vorbit cu chelneritele de-acolo. Avea un cutit in masina si o sticla de vin de doua kile. Culmea, domnule, el este unul dintre cei care se ocupa de asemenea cazuri. Va dati seama, cel care ancheteaza comite o asemenea crima? Hai, daca accidentul era pe drum, mai intelegeam. Da' asa, masina mergea pe dreapta si intra in gardul de pe partea stinga. Totul indica faptul ca era beat: nu a pus nici un pic frina. Si nu intelegea. Nici la IML nu parea ca pricepe ce a facut. Intreba tot timpul: "Cum, domne, i-am taiat piciorul?"". Nicu, mezinul familiei, un pitic cuminte ca o fata Nicusor este cel mai mic dintre cei sapte copii ai familiei Curt, neam de tigani spoitori. S-a nascut cu un handicap, nanism. La 33 de ani are putin peste 1 metru inaltime. "A fost un copil tare cuminte, ca o fata. Si chiar daca nu a facut decit vreo doua clase, are o intuitie si o inteligenta, mai ceva ca oamenii cu facultate. Fiind asa, cu handicapul asta, a ramas in casa parinteasca pina s-au prapadit cei batrini. Dupa ce a murit tata si pe urma unul dintre fratii nostri, a zis ca vine sa stea la mine. Ca, la mine, este bine ingrijit. A vindut casa parinteasca si s-a mutat" povesteste fratele acestuia. Cuminte si la locul lui, asa il stiu si vecinii. Cu o zi inaintea accidentului, Nicu se interesa de materialele de constructie, cit costa BCA-ul, cit sint capriorii. "Voia sa-si construiasca o camera a lui, linga casa lui Paltin", adauga ei. Vorbind in numele intregului neam al spoitorilor, Paltin Curt spune ca nu vrea decit sa se respecte legea: "Noua ne este teama ca vor incerca sa musamalieze cazul, ca doar e vorba de un om de-al lor, din Politie. Atita vrem: sa fie pedepsit dupa lege. Noi nu avem nici o pretentie, nu ne incalzeste cu nimic sa ne dea bani sau eu mai stiu ce". Plutonierul Mihai lucreaza in politie de aproape zece ani si era un bun profesionist, spun colegii sai. Pacat ca la 36 de ani a ratat o cariera in ascensiune. Paul Mihai este casatorit si are doua fetite, din care una incepe scoala la toamna. "Legea compensatiei" e la mijloc, sint de parere localnicii Intr-o localitate mica vestile rele circula cu viteza fulgerului. Oamenii stiu de accident si, prinsi la o halba de bere, vorbesc mai deschis. Indiferent cine este vinovat, o parte dintre localnici il compatimeste pe fiecare in parte. "Mihai e un politist corect, unul dintre cei mai buni criminalisti, de la noi. Pacat ca si-a ratat cariera, dintr-o prostie. Am inteles ca l-au batut spoitorii de l-au bagat si pe el in spital. Da' si Nicu, sarmanu. Parca nu era si-asa destul de batut de soarta, asta-i mai lipsea, sa ramina si fara picioare". Altii invoca pronia cereasca. E, poate ca este un soi de lege a compensatiei. Cu o mina primeste, cu doua ti se ia inapoi. Nicu imprumuta bani cu camata. Cine stie, s-or fi prins blestemele spoitorilor care si-au pierdut casa, fiindca nu au dat banii la timp inapoi? Si pe urma, cine poate sti ce s-a intimplat, cu adevarat. Plutonierul era si un sofer bun. Daca nu i-a mai functionat directia si nu a avut ce face? MIHAELA BALEA TATIANA DABIJA I-au fost amputate ambele picioare Nicolae Curt a fost internat la Sectia de Reanimare a Spitalului de Urgenta Floreasca, avind diagnosticul de fractura deschisa. "In urma unei interventii chirurgicale, pacientului i-au fost amputate ambele picioare. In prezent este constient, echilibrat si probabil va mai sta o zi la Reanimare, dupa care va fi internat la Sectia de Ortopedie a spitalului", ne-a declarat dr. Radu Macovei, medic de garda la Sectia de Anestezie si Terapie Intensiva a Spitalului de Urgenta. ( T.D. ) Plutonierul Mihai era un subofiter apreciat de conducerea IPJ Giurgiu Pina in fatidica zi de vineri, plutonierul Paul Mihai era un subofiter apreciat de sefii Inspectoratului de Politie al Judetului Giurgiu. Politistul fusese premiat recent pentru rezultate foarte bune si nu avusese pina acum nici o abatere disciplinara. " Era un subofiter model, unul dintre cei mai buni de la Biroul Criminalistic din Bolintin. Nu m-as fi gindit ca va face asa ceva. Nu am avut niciodata probleme cu el", ne-a declarat colonelul Constantin Paun, inspector-sef adjunct la IPJ Giurgiu. Cercetarile in cazul plutonierului Mihai au fost preluate de Parchetul Militar. In functie de rezultatul testului de alcoolemie, subofiterul va fi judecat pentru conducere sub influenta bauturilor alcoolice si vatamare corporala deosebit de grava, infractiuni pentru care risca sa primeasca o pedeapsa maxima de 5 ani inchisoare. ( D.N. ) Amnesty urmareste cazul politistilor ucigasi In urma aparitiei articolului cu titlul "Politistii ucigasi din Cugir au mai batut un barbat pina cind au obosit / Echipa mortii", redactorul "Evenimentului zilei" - Alba a fost contactat ieri, telefonic, de la Londra, de un reprezentant al Organizatiei Amnesty International. Ulterior, Ivan Fiser, cercetator pentru Europa Centrala din cadrul Secretariatului International al Amnesty International, ne-a remis si un fax prin care solicita copii ale fotografiilor si articolelor publicate in cazul lui Nicolae Sintea, batut de politistii criminali. Vorbitor de limba romana, Ivan Fiser s-a mai interesat si daca victima batailor aplicate de cei doi subofiteri din Cugir a facut plingere la Procuratura Militara sau doar la IPJ Alba. LUCIAN DOBRATER Jaf la MApN Bucatarul-sef de la armata sustine ca a fost pradat de 10.000 de dolari in sediul ministerului Politistii Sectiei 17 din Capitala ancheteaza o reclamatie de furt mai putin obisnuita: un maistru militar de la MApN sustine ca, zilele trecute, a fost pradat de 10.000 de dolari chiar in sediul ministerului. Marian Grasa, in virsta de 47 de ani, este bucatar-sef la popota MApN. El a declarat politiei ca depusese cei 10.000 de dolari in fisetul personal si ca banii i-au disparut fara urma. Potrivit unor surse judiciare, Grasa ar fi afirmat ca banii proveneau din vinzarea unei locuinte si apartineau soacrei sale. Insa fisetul nu prezenta urme de fortare. In cazul in care sesizarea maistrului militar este reala, presupusul autor ar fi folosit chei potrivite. Un alt fapt care ridica multe semne de intrebare asupra veridicitatii sesizarii lui Grasa este acela ca el a anuntat politia abia martea trecuta, cu toate ca presupusul furt se petrecuse in urma cu aproximativ 10 zile. Iar Biroul de Presa al MApN a aflat de la ziaristi despre patania maistrului militar: "Noi habar nu am avut despre acest incident, am aflat din presa. In mod normal, acest presupus furt ar fi trebuit raportat superiorilor, apoi declansata o ancheta interna", ne-a declarat unul dintre oficialii ministerului. Cercetarile politiei continua. ( D.N. ) Moarte suspecta in sediul politiei Dumitru Grigoras dadea o declaratie dupa ce fusese reclamat de sotie ca o batuse Un barbat in virsta de 35 de ani, din comuna Rachitoasa, din Bacau, a murit, vineri noaptea, in conditii neelucidate inca, in timp ce scria o declaratie la sediul postului de politie din localitate, transmite Mediafax. Familia e convinsa ca a fost batut de politisti Dumitru Grigoras fusese luat de acasa de catre seful de post Dumitru David si de adjunctul acestuia, Vasilica Betelei, si condus la sediul politiei pentru a da o declaratie. In cursul aceleiasi zile, Felicia Grigoras depusese la politie o plingere impotriva sotului ei, Dumitru, pe care il acuza ca a batut-o. Potrivit plutonierului Vasilica Betelei, Grigoras a recunoscut ca a batut-o pe sotia lui. La un moment dat, aproape de finalul declaratiei, i s-a facut rau si a lesinat, sustin politistii. "Aproape terminase de scris declaratia, cind s-a ridicat, spunindu-mi ca ii este rau. S-a intors sa iasa, insa in prag a cazut cu fata in jos. L-am stropit cu apa, dar nu si-a revenit. Impreuna cu seful de post l-am transportat la medic, dar acesta n-a mai avut ce face, decit sa constate decesul", a declarat Vasilica Betelei. Desi familia victimei este convinsa ca Dumitru Grigoras a murit din cauza batailor primite de la politisti, acestia neaga ca l-ar fi agresat in vreun fel pe barbat. Ofiterii mai sustin ca Grigoras primise numeroase amenzi pentru scandalurile si distrugerile pe care le provoca frecvent. Pe corpul victimei erau numeroase lovituri Sotia lui Grigoras sustine ca, atunci cind l-au luat de acasa pe barbatul ei, seful de post i-ar fi dat acestuia un pumn peste cap. De asemenea, tatal victimei, Marin Grigoras, este convins ca baiatul lui a murit din cauza batailor primite de la politisti si spune ca, daca acestia nu ar fi avut nimic de ascuns, l-ar fi anuntat despre necropsia lui Dumitru. "Eu am aflat despre moartea fiului meu de la oamenii din sat", afirma Marin Grigoras. La rindul lor, localnicii spun ca, uneori, politistii din comuna au lovit, legat sau batut persoanele pe care le cercetau. Medicii legisti care au efectuat necropsia au stabilit ca Dumitru Grigoras a murit din cauza unei pancreatite acute hemoragice, dar au constatat ca pe corpul victimei erau mai multe semne de lovituri care, in cazul in care victima ar fi trait, necesitau in jur de 10-12 zile de ingrijiri medicale. Comandantul IJP Bacau, colonelul Vasile Vrabie, a declarat ca Parchetul Militar al municipiului va stabili daca urmele de pe corpul victimei sint rezultatul unor abuzuri savirsite de politistii de la postul de Politie din Rachitoasa. ( D.B.T ) Inca o victima a patrupezilor agresivi: Atac cu ciinele din portbagaj Maria Ionita a fost bagata in spital de dulaul unui bodyguard La numai o saptamina dupa ce o femeie a fost muscata de fata de un Pitbull, ciinii agresivi au facut o alta victima: Maria Ionita, in virsta de 47 de ani, a ajuns in spital in urma muscaturilor unui ciine rasa Canecorso care se afla in masina unor angajati ai firmei de bodyguarzi "Bartguard". Victima a fost atacata in timp ce intervenea intr-un conflict pe care fiica sa il avea cu doi barbati. Animalul a fost asmutit asupra femeii Simbata, in jurul orei 5.30 dimineata, un barbat de 31 de ani a sunat la Sectia 3 Politie anuntind ca verisoara sa, Tania T., a intrat val-virtej pe usa apartamentului sau din sectorul 1, fugind de doi barbati care o urmareau. Tania are 25 de ani si a declarat politistilor ca se afla in fata casei sale, la ora 4.30, cind o Dacie Break verde, cu numarul B-49-BGS, a oprit in dreptul ei. "Doi barbati au coborit si au vrut sa ma ia la bataie, mi-au dat cu bita in cap. Ce, daca aveam fusta scurta insemna ca sint curva?", ne-a spus tinara. Conform declaratiilor date politiei, mama tinerei, Maria Ionita, in virsta de 47 de ani, a intervenit in timpul scandalului, dar nu a reusit sa-i potoleasca pe cei doi. Ba mai mult: a spus ca a fost si ea lovita cu pumnii si apoi atacata de ciinele celor doi. "Dupa ce au dat in noi, au dat drumul unui ciine, care a sarit din portbagajul masinii. Era un ciine mare, cit un vitel. A sarit pe mine si m-a muscat de sub brat, de mai multe ori", ne-a povestit victima. Intre timp, Tania a fugit in locuinta varului ei, care a anuntat politia. Din declaratiile victimelor reiese ca cei doi agresori au patruns in curtea casei, au spart geamurile si au distrus usa, aducindu-i proprietarului prejudicii estimate la suma de trei milioane de lei. Potrivit unor surse neoficiale, se pare ca in zona ar functiona un bordel, iar cei doi venisera in calitate de clienti, si au pornit scandalul pentru ca fusesera refuzati. Cei doi agresori au fost retinuti Spre deosebire de varianta din declaratiile date politistilor, Maria Ionita ne-a povestit o versiune putin diferita: "Era dimineata si voiam sa ma duc la piata, apoi sa merg la cimitir - am avut un baiat care a murit de curind, a facut infarct. Si voiam sa ma duc la cimitir, cu fii-mea, cind a oprit o masina linga noi si cei doi barbati din masina au inceput sa traga de fii-mea. Apoi s-au dat jos din masina si ne-au batut si au pus ciinele pe mine". Dupa incident, femeia a fost internata la Sectia de Chirurgie Plastica a Spitalului Universitar Bucuresti (SUB), unde a fost operata. "Dupa ce m-am internat, aia doi au venit aici, dupa noi, si au vrut iar sa ne bata. Si au pus iar ciinele pe mine", a mai spus Maria Ionita. Politistii de la Sectia 3 i-au identificat pe agresori: Doru Diculoiu, in virsta de 27 de ani, angajat al firmei S.C. "Bartguard", si Cosmin Popescu, 18 ani, elev. Cercetarile sint continuate, cu cei doi in stare de retinere, pentru vatamare corporala, distrugere si violare de domiciliu. TATIANA DABIJA DANIEL NEAMU Insule de motorina pe lacul Bilea Lacul glaciar din rezervatia naturala Bilea este grav poluat cu motorina de aproape o luna. Pe fundul lacului zace abandonat un ratrac (utilaj de batatorit zapada pe pirtiile de schi) care ii apartine unui anume Johan Birta. Motorina care s-a scurs din rezervorul utilajului pluteste, in pete mari, pe toata suprafata lacului. Salvamontistii si angajatii de la cabana Bilea ne-au spus ca Johan Birta si-a instalat utilajele la jumatatea lunii februarie pe pirtia de schi din apropiere. La inceputul lunii iunie, cind s-a topit zapada, proprietarul ratracului a incercat sa traverseze cu utilajul de pe o parte pe alta a lacului inghetat. Insa, cind a ajuns in mijlocul lacului, gheata a cedat, iar ratracul s-a scufundat. Desi a trecut aproape o luna de atunci, nimeni nu a intreprins vreun demers in vederea ridicarii utilajului si a curatarii lacului Bilea, declarat rezervatie naturala. De la accident, Johan Birta n-a mai fost vazut in zona. Inspectorii de la protectia mediului au venit, au constatat si au plecat. Contactat telefonic, Dumitru Ungureanu, directorul Inspectoratului pentru Protectia Mediului Sibiu, ne-a declarat: "Noi nu am intreprins nimic deoarece s-a sperat ca proprietarul va veni si isi va ridica magaoaia de acolo. Daca noi il amendam, riscam sa abandoneze totul, iar atunci noi va trebui sa suportam toata actiunea. Momentan, nu va putem spune altceva. Vom sti mai multe saptamina viitoare". ANDREI FILIPACHE ALEXANDRU NASTASE Potrivit instantei, cercetarea fostului director general al FPS in libertate ar avea "rezonanta sociala negativa" Alin Giurgiu, in arest de gura lumii Arestarea fostului director general al FPS, Alin Giurgiu, a declansat o serie de speculatii. Radu Sarbu declara inca din ziua cind fostului sau subaltern i se puneau catusele (10 mai, a.c) ca este vorba despre o manevra politica. Felul in care instanta si-a motivat decizia de cercetare in stare de arest confirma faptul ca justitia a fost pusa in slujba imaginii partidului de guvernamint, iar Alin Giurgiu a fost ales drept mascota a luptei impotriva coruptiei. Potrivit instantei, cercetarea lui Alin Giurgiu in stare de libertate ar avea "rezonanta sociala negativa". Pe 10 mai, Alin Giurgiu impreuna cu alti doi fosti directori de la FPS erau arestati sub acuzatia de abuz in serviciu, in dosarul privatizarii societatii CI-CO SA. Pe 16 mai, avocatii apararii cereau punerea in libertate, aratind, printre altele, ca nu s-a evaluat prejudiciul si nu s-a depus nici o expertiza in acest sens. Avocatii au aratat ca Alin Giurgiu nu poate fi suspectat ca ar fugi din tara ori s-ar sustrage cercetarilor, el prezentindu-se de fiecare data cind autoritatile l-au invitat sa dea lamuriri. In plus, la dosar au fost depuse si actele medicale care atesta ca Alin Giurgiu are cancer de piele, boala care evolueaza rapid in stare de stres. Cu toate acestea, presedintele de instanta a decis necesitatea mentinerii starii de arest. Explicatia se bazeaza pe art. 148 litera h din Codul de procedura penala - se cerceteaza in stare de arest daca "inculpatul a savirsit o infractiune pentru care legea prevede pedeapsa cu inchisoare mai mare de doi ani, iar lasarea sa in libertate ar prezenta un pericol pentru ordinea publica". Potrivit instantei, cercetarea in stare de libertate a lui Alin Giurgiu ar avea "o rezonanta sociala negativa". In schimb, nu s-a tinut cont de "rezonanta sociala negativa" si de "pericolul pentru ordinea publica" cind s-a decis eliberarea tuturor inculpatilor FNI, desi mii de pagubiti scandau sub ferestrele tribunalului: "Vacaroiu si cu Vantu/ Ne-au furat de-au rupt pamintul". M. BECHIR [29][pl.dll?rid=expresro] 