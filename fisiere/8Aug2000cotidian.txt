machine Amatoare de sporturi extreme, Emilia Apostol se arunca in gol Manechinul Emilia Apostol a fost selectionata de curind sa dea o proba la agentia de modele ''Why not?'' din Milano. Italienii au remarcat-o intre zecile de tinere de la agentia ''Prince d'Armeny'', condusa de Andrei Ratiu, cu sprijinul careia Emilia si-a facut debutul in lumea modei. In paralel cu moda, ea se pregateste serios sa dea examen la teatru. Personalitate puternica, Emilia nu are idoli. Ea considera ca, in momentul in care iti faci un idol, incepi sa-l imiti chiar si involuntar, lucru care-ti poate afecta propria imagine. Mare amatoare de sporturi extreme, ori de cite ori are ocazia, Emilia practica bungee-jumping-ul. Sariturile cu coarda reprezinta pentru ea o provocare, la care nu renunta sub nici o forma, in ciuda emotiilor pe care le creeaza parintilor sai. CLAUDIA VOICU Un nou post de televiziune Fox TV demareaza in decembrie Peisajul mediatic vizual din Romania se va imbogati in luna decembrie cu un nou canal de televiziune - Fox TV. Avind in spate forta financiara a magnatului de origine australiana, Rupert Murdoch, Fox TV va fi un post de televiziune cu stiri, talkshow-uri si programe de divertisment care va emite pe frecventa postului Atomic. "Postul de televiziune va miza pe persoane consacrate, atasate unor formule noi" - este de parere Eugen Ovidiu Chirovici, cel care va fi coordonator de stiri al acestui nou canal de televiziune. Si, desi Eugen Ovidiu Chirovici a refuzat sa faca public numele vreunei persoane din media locala, trebuie sa ne asteptam la ceva mutatii in vizualul romanesc. Irina Radu si Razvan Dumitrescu de la Romania 1 sint numele cele mai des asociate de gura lumii cu acest canal de televiziune. Fox TV va beneficia in plus si de filmele Casei 20th Century Fox, casa pe care Rupert Murdoch o patroneaza din 1985. Murdoch este patron la News Corporation, companie care detine, intre altele, publicatiile "The Sun", "New York Post", "The Times", studiourile 20th Century Fox, canalele Fox si cele de pay-tv B Sky B si a achizitionat de curind si Canalul 2 al teleziunii nationale bulgare. CORNELIA POPESCU Litoral 2000 Pe litoral, in afara hotelurilor, Turistii sint victimele mizeriei statiunilor Lacuri invadate de stuf, vegetatie si tintari, berarii ad-hoc fara toalete, gropi, gunoaie neridicate de anul trecut, unitati de alimentatie publica asezate pe plaja cu canalizare scurta care "curge" vizibil si direct in mare, ciini vagabonzi care misuna peste tot, mizerie si focare de infectie, masini parcate direct pe iarba. Acestea sint concluziile la care au ajuns citeva echipe de control ale Oficiului de Autorizare si Control in Turism (OACT) in urma unui control efectuat timp de doua saptamini pe litoral, centrat pe ceea ce se intimpla in afara hotelurilor. "Am fost preocupati de calitatea produsului turistic, definit si de ceea ce se intimpla in afara hotelurilor si restaurantelor si ne-am concentrat atentia asupra acelor unitati de alimentatie publica, bufete, terase-bar, berarii, pizzerii, chioscuri, multe din ele neautorizate, care isi desfasoara activitatea temporar in statiunile de pe litoral", ne-a declarat Anghel Penciu, directorul general al OACT. Au disparut geamandurile, iar salvamarul e pasare rara Controlorii OACT au constatat si faptul ca punctele de prim-ajutor si de salvamar de pe plaja sint foarte rare si insuficiente pentru a interveni in caz de necesitate. In statiunile Jupiter, Venus, Saturn si Costinesti lipsesc geamandurile care marcheaza limita dincolo de care inotul devine un sport periculos. Desi in Vama Veche si 2 Mai au aparut pensiuni turistice si vile destinate primirii turistilor, aflate in curs de omologare in circuitul turistic, traditia cortului montat direct pe plaja n-a disparut, dar contravine normelor de folosire a plajelor marine, spun oficialii OACT. Rezolvarea trebuie gasita de autoritatile locale, care sint invitate sa se implice in sistematizarea localitatilor respective. Costinestiul si-a mai periat aspectul, are plaje dotate cu umbrelute, sezlonguri si cosuri de gunoi, dar spatiile de parcare nu sint suficiente si masinile zac pe spatiile verzi, au observat cei de la OACT. Mamaia, cu verdele pirjolit, arata ca o statiune de pe Marte Statiunea Mamaia este un pericol pentru automobilistii care circula pe faleza, acolo unde se poate, din cauza gropilor si a gurilor de canal fara capace. Statiunea arata ca un teren pirjolit, caci, cu foarte putine exceptii, seceta a "ars" iarba si florile spatiilor verzi. In timpul controlului au fost gasite 10 unitati de alimentatie de tip bufet sau terasa bar care functionau in apropierea plajei fara autorizatii legale sau fara a fi clasificate. Sapte patroni "au refuzat cooperarea cu echipele de control" si problema s-a mutat la Garda Financiara. In Eforie Nord si Sud, faleza s-a surpat pe portiuni bune, dar asta nu impiedica afacerile "ad-hoc" injghebate pentru o vara de 24 de unitati de alimentatie independente, ai caror patroni nu s-au deranjat sa obtina autorizatii de functionare. Au fost sanctionati de controlorii OACT si invitati sa intre in legalitate. LIDIA MOISE Esente tari la Jupiter: Cocktail-urile "Buric pufos", "Rasarit paros" si "Pisicuta roz" Cocktail-barul discotecii "Captain Mondy's Club" din Jupiter e deja vestit prin preparatele sale exotice, numite de cunoscatori "amestecuri parsive" pentru ca prima sorbitura din cocktail-ul cu arome tropicale nu lasa sa se intrevada nici pe departe faptul ca ultima inghititura iti cam inmoaie genunchii. Echipa de la bar e condusa de un adevarat DJ al cocktail-urilor, celebrul Bebeto (numele "de scena" al lui Bebe Oprea), iar "orchestra" de shakere si blendere arunca in pahare bucuria lichida. Retetele clasice, ca "Margarita", "Daiguiri", "Mai-Tai", "Sex on the Beach", au de infruntat concurenta unor compozitii cu nume fistichii si efecte-surpriza, cum ar fi "Buric pufos", "Maimuta visatoare", "Ciocanul de catifea", "Rasarit paros", "Las-o pe mine", "Orgasm mioritic", "Pisicuta roz", "Sarut pe buze". Doua retete tropicale sint noutatile pe care Bebeto le aduce in acest sezon: "Jungle Power" (care contine lichior Pisang Ambon si suc de portocale) si "Caipirissima" (rom, lamiie, zahar brun; acest cocktail are si o varianta "rusofona", si anume "Caipiroshka", la care romul e inlocuit cu votca). Una peste alta, intre doua portii de ritmuri latino sau tehno, merita sa incercati cocktail-urile din Mondy's, fie numai si pentru a verifica zvonul potrivit caruia "efectul Bebeto" va transforma partenera intr-o dansatoare de exceptie. (A.H., O.F.) La Festivalul "Callatis 2000", "Dialogul generatiilor", cu melodii vechi pe ritmuri noi Pe nava-scena din portul turistic Mangalia, organizatorii Festivalului "Callatis 2000" au pus fata in fata, duminica, mai multe generatii de vedete ale muzicii usoare romanesti. Spectacolul "Dialogul generatiilor", produs de Gabi Cotabita si Marian Calin, a teleportat melodiile anilor '30, '40, '50, '60 si '80 in ritmurile formatiilor si cintaretilor actuali. Pe scena au urcat Monica Anghel, Mirabela Dauer, Marina Florea, Nicola, Gabi Cotabita, Ricky&Elvin Dandel, Gabriel Dorobantu, K1, Mircea Rusu Band, Latin Express, Bere Gratis, Morometzii, Van Noizz, Atack, Colour Mix, Silvia Stefanescu, Marcela Buruian, Bamby si Rafael. Atmosfera acelor ani a fost reinviata de solistii si ansamblul de balet al Teatrului de revista "Majestic" din Ploiesti. Prezentatorii megashow-ului de la Mangalia, Lavinia Sandu si George Mihaita, au introdus spectatorii in ambientul arhaic, dar cu tenta sonora de ultima ora. Spectacolul transmis in direct, duminica seara, de Canalul Romania 1, a fost sponsorizat de Dialog si Festivalul "Callatis 2000". TUDOR DUMITRESCU Cistigatorii concursului "E.Z. Summer Party" Pe terasa Complexului Caltun din statiunea Venus, ieri, Alin Lupsa de la Gaz pe Foc a extras cistigatorii concursului "E.Z. Summer Party" din aceasta saptamina. Silvia Andreea Militaru din Bucuresti a cistigat un telefon mobil marca Nokia 5110, Catalin Dragan, tot din Bucuresti, s-a ales cu un set de role marca "Roller Blade", iar Doina Harmanas din Alba Iulia a obtinut un set de pescuit "Gipo Pescar". Toti cistigatorii vor primi, pe linga premii, si materiale promotionale din partea "Evenimentului zilei". Cei trei cistigatori sint rugati sa contacteze echipa promotionala a cotidianului nostru la urmatorul telefon 092/62.02.70 pentru a intra in posesia premiilor. Urmatoarea extragere va avea loc luni, 14 august, iar numele cistigatorilor vor fi publicate in editia de marti a cotidianului "Evenimentul zilei". La Galati, in "Piata Rusilor" se vind animale vii aduse pe peste Prut "Ia gaina fericita ca vrea s-o maninci fripta!" Muschi de porc pe trotuar, alaturi de prune, vin varsat, tampoane si ciorapi In cartierul Micro 17 din Galati, este amenajata o piata, cunoscuta de galateni sub denumirea de "Piata Rusilor". Imediat dupa 1990, cetatenii din Republica Moldova au luat cu asalt Galatiul, risipindu-se cam in toate colturile orasului, vinzind de la chibrite, cuie, lanturi pina la canapele. Primaria Galati a amenajat un loc special, incercind sa-i stringa pe acesti comercianti laolalta, pentru a-i avea sub control. Ce a iesit e demn de un bazar turcesc. "Fa, cind aud melodia asta simt ci ti iubesc di nu mai pot!" Au fost primele cuvinte pe care le-am auzit in piata rusilor. Le striga un moldovean de dincolo de Prut la o moldoveanca de-a lui. Melodia era cu "cind te vad simt ca-nnebunesc/ cind te-aud simt ca te doresc". In Piata rusilor se vinde si ochi de om. Chiloti, ciorapi, tampoane. Bluze, bluzite, fundite, brinza, lapte, oua si ce ne mai da vaca noua, carne tavalita prin praf, gaini vii si gaini moarte, vin varsat, tuica, fructe, totul la preturi mult mai mici decit la piata mare. Galatenii prefera sa cumpere, din acest motiv, din piata rusilor alimente, chiar daca respectivele conditii de desfacere a marfurilor sint precare. Amenzile nu rezolva nimic Imaginile sint dezolante. Haite de ciini vagabonzi misuna printre marfurile intinse pe jos. Ciinii mai miros o bucata de muschi de porc, mai adulmeca butoaiele cu vin. Barbati transpirati, la bustul gol, femei suflecate, copii care se scobesc in nas. Papuci, ardei grasi, rosii. Galeti cu prune, giste, rate. Moldovenii vin cu rata din satele de peste Prut, trec granita incarcati cu de toate. Ei vin sa-si vinda marfa la Galati, ca la ei e saracie mare si nu cumpara nimeni. Mihai Ocheanu e din Cahul. Are casa, nevasta si mai are si trei copii. Are gaini care se oua. A venit de trei zile. Vinde pui vii si oua. Doarme in masina, se spala la pompa de apa din piata. Striga cit il tine gura: "Ia gaina fericita, ca vrea s-o maninci fripta!". Gaina nu pare deloc fericita. Ii atirna capul de caldura, de sete, de foame. Mihai Ocheanu face comert cu produse alimentare la Galati de opt ani. Cu banii cistigati cumpara la copii de imbracat. In piata rusilor, mustele se simt in elementul lor. Ceva mai incolo, un moldovean gras vinde doua fotolii si o canapea. Uzate. O femeie vinde bibelouri si carpete cu "Eapirea din serai si Fata care plinge". Cite o gaina mai scapa din cusca si o ia la fuga. Stapinul dupa ea. Dintr-un casetofon urla de zor: "As da zileeeee de la mineeeeee/ sa mai fiu odat' cu tineeeeee!". Zilnic se dau amenzi in Piata rusilor din Galati. Zilnic se fac controale din partea Politiei sanitar-veterinare si din partea organelor de control si de protectie a starii de sanatate a populatiei. Dar pentru moldovenii comercianti nu e nici o problema. Cineva sta de sase. "Baaaa, vine controlul!". La strigarea aceasta, toti moldovenii isi string la repezeala marfa perisabila si o baga in masini. Dupa ce trece controlul, carnea apare din nou pe trotuare. ALINA COMSA-DURBACA Vasile Alexandru din Vrancea a fost prins de politie Cu bomba in caruta! Politistii din comuna Ruginesti-Vrancea au prins zilele trecute, pe ulita satului, un taran care se plimba cu o ditamai bomba in caruta. Vasile Alexandru, in virsta de 50 de ani, a gasit munitia, ramasa neexplodata de pe vremea razboiului, cind sapa o groapa in gradina si a crezut initial ca e un bolovan. Dupa ce si-a dat seama ca e vorba de munitie de razboi, a vrut sa o arunce la prund. Bomba va fi luata de specialistii pirotehnisti ai Inspectoratului de Protectie Civila Vrancea si dusa in poligonul de dezamorsare de la Nanesti. In ultima vreme, tot mai multe relicve de pe vremea razboiului ies la iveala prin curtile oamenilor. Ca sa mai scoata un ban, taranii vind munitia la fier vechi cu citeva sute de lei kilogramul. De curind, doi muncitori de la un depozit de fiare vechi din Focsani au fost raniti de explozia unei astfel de bombe. SILVIA VRICEANU Bolnav de scleroza multipla in placi, Revolutionarul Dan Eugen Mihai traieste dintr-o pensie de 173.000 de lei Dan Eugen Mihai, participant la revolutia din decembrie 1989 si invalid de gradul 1, solicita un ajutor material pentru a putea urma un tratament medicamentos si de recuperare in tara si strainatate. Mihai are 39 de ani, este din Alba Iulia, si a fost pensionat pe caz de boala anul acesta, diagnosticul stabilit de medici fiind scleroza multipla in placi, forma spinala. Singurul venit al revolutionarului este un ajutor de 173 000 de lei. Tratamenul recomandat de medici costa in jur de 200 de milioane de lei. Cei care il pot ajuta pot depune bani la Banca Comerciala Romana, sucursala Alba Iulia, cont in lei 459000541701, in dolari 2511259382 sau cont in marci 2511259383. Miliarde pentru pagubitii din Cadrilater In anul 1940, la 7 septembrie, Romania a cedat Bulgariei, prin Tratatul de la Craiova, judetele Durostor si Caliacra. Locuitorii acestor judete au fost, astfel, deposedati de proprietatile pe care le aveau. Partial, ei au fost despagubiti de statul roman la vremea respectiva. La aproape 60 de ani de la acest tratat, guvernul a promovat un act normativ menit sa-i despagubeasca integral pe cei pagubiti prin Tratatul de la Craiova. Este vorba despre Legea 9/1998 care, dincolo de caracterul reparatoriu pe care-l are, va produce dereglari serioase ale bugetului. Legea 9/1998 se adreseaza cetatenilor romani pagubiti care nu au primit despagubiri sau au primit partial, precum si mostenitorilor legali ai acestora. Se despagubesc pentru terenuri, case si culturi ramase neculese la data aplicarii prevederilor Tratatului de la Craiova. In cazul locuintelor, sumele platite de stat nu vor putea depasi 20 de salarii medii pe economie calculate pentru o perioada de 20 de ani. Din pacate insa, aplicarea legii se face cu mare intirziere, poate si pentru ca in cadrul comisiei judetene functioneaza trei subcomisii de experti care mai mult se incurca. In Ialomita, de exemplu, sint depuse 104 dosare corect intocmite care contin toate actele cerute de lege. Dintre acestea insa, numai 26 au fost inaintate comisiei centrale cu propunerea de a se acorda despagubiri, restul de 104 fiind in lucru la subcomisiile de specialitate. Valoarea despagubirilor solicitate in aceste 26 de dosare depaseste 9 miliarde de lei. Stefan Teodorescu, din Slobozia, a depus in ianuarie 1999 un dosar in care revendica, potrivit actelor pe care le detine, o locuinta si peste 100 de hectare de teren, ceea ce valoreaza aproximativ 1,2 miliarde lei. Exasperat de incetineala comisiei judetene de aplicare a Legii 9/1998, el este hotarit sa dea guvernul in judecata, invocind faptul ca rezolvarea cererii sale nu s-a petrecut in termenul de 6 luni prevazut de lege. MIHAI ENCIU Ion Gagiu si-a omorit fiul cu o lovitura de cutit Pensionarul-ucigas Pensionarul Ion Gagiu, in virsta de 60 de ani, din orasul prahovean Breaza, este cercetat in stare de libertate de politisti pentru ca, in urma cu doua zile, si-a ucis fiul cu o singura lovitura de cutit. Unul din conflictele care se iscau deseori intre Ion si fiul sau, Gigi Gagiu (31 de ani), s-a sfirsit tragic la sfirsitul saptaminii trecute. Pentru ca atunci cind a murit mama sa, in anul 1997, Gigi era in puscarie, mai tot timpul isi acuza tatal de moartea celei care i-a dat viata. Acum doua seri, dupa ce au consumat impreuna cantitati apreciabile de alcool, Ion si Gigi s-au luat din nou la cearta. Aburii alcoolului i-au dat forta tinarului Gigi sa rupa un grilaj de la soba din bucatarie. Atunci cind a inceput sa-si ameninte tatal cu fierul rupt din soba, Gigi a fost surprins de o lovitura puternica de cutit, aplicata in zona hemitoracelui drept. De teama, propriul tata il injunghiase, inainte ca el sa poata reactiona. Gigi Gagiu a murit in drum spre spital, iar politistii si procurorii incearca sa stabileasca circumstantele exacte ale comiterii faptei. Ei o vor audia pe concubina victimei, Maria Astanei, care se pare ca a fost singurul martor al conflictului. VIOLETA STOICA Facilitati pentru diabetici Potrivit dr. Alexandru Ciocilteu, presedintele CNASS, incepind cu sfirsitul lunii august sau inceputul lunii septembrie, bolnavii de diabet ar putea primi medicamente gratuite in valoare mai mare de un milion de lei, "fara sa fie obligati sa faca prea multe cozi pentru obtinerea avizelor necesare". Deoarece in prezent numarul diabeticilor este in continua crestere, iar eliberarea retetelor cu valoare mai mare de un milion de lei trebuie sa fie avizata de Casele nationale de sanatate, CNASS intentioneaza sa permita supervizarea retetelor de catre sefii clinicilor de specialitate, fara implicarea Caselor de asigurari de sanatate. ( N.L. ) Taranii din Cosoveni vor sa valorifice un schelet de acum doua milioane de ani Imbogatiti de elefantul preistoric Comuna e in litigiu cu Primaria Craiova si pentru terenul uzinei Daewoo Situata in imediata vecinatate a Craiovei, comuna Cosoveni vrea sa devina cea mai bogata localitate rurala din tara. Satenii simt ca vremea cind asteptau de la centru ordine si bani a trecut, astfel incit au decis sa-si ia in miini soarta. Se pare ca ii ajuta si norocul. Saptamina trecuta, mai exact pe 31 iulie, in timp ce sapau cu buldozerul in cariera de pietris pentru a amenaja groapa de gunoi a localitatii, au iesit la iveala citeva oase pietrificate care pareau a fi destul de vechi, mai ales ca s-au gasit la vreo sase metri sub pamint. Au fost anuntati specialistii de la Muzeul Olteniei, care nu are insa bani pentru continuarea sapaturilor, asa incit mai devreme de anul 2001 nu poate face nimic. In aceasta situatie, primarul comunei Cosoveni, Ilie Dumitru, s-a consultat cu satenii si pare tentat sa nu mai instraineze oasele elefantului, dorind sa amenajeze in localitate un muzeu care sa atraga interesul turistilor si cercetatorilor din toata lumea. "Ma bucur ca e cineva mai batrin ca mine in comuna" Pina atunci, ramasitele animalului sint pastrate in arhiva primariei, intr-un birou in care sa afla sute de dosare de stare civila sau ale Legii fondului funciar. Vestea ca ziaristii au venit sa vada "elefantul" s-a imprastiat repede in comuna si mai multi cetateni s-au adunat la primarie, crezind ca oamenii de la muzeu vor sa duca oasele la Craiova. Cind si-au dat seama ca nu e nici un pericol, oamenii s-au pus pe glume. Unul zicea ca se va gasi un spatiu pentru ca oasele sa ramina la ei in sat, altul ca pune curtea la dispozitie pentru construirea unui muzeu. Cu umorul oltenesc bine cunoscut, Mita Gavrila, in virsta de 80 de ani, spune: "Eu ma bucur ca s-a gasit elefantul aici, acum e cineva mai batrin ca mine in comuna". Cariera unde s-a descoperit scheletul este situata la marginea comunei. Din ea se ia pietrisul si nisipul necesare constructiilor din localitate. Aici a fost cindva un fund de mare, iar urmele timpului se vad cu ochiul liber. Sute de straturi de pietris si roca se vad in malul care sta sa se surpe. La circa cinci metri de stratul de la suprafata, in locul unde a muscat lama buldozerului, se vede iesind un os rupt de animal preistoric. Exploatarea carierei a incetat pina cind cercetatorii vor termina sapaturile. Primarul Ilie Dumitru se si gindeste sa ia nisip din alta parte, la vechea cariera punind deja paza pentru protejarea descoperirii. In zona a fost cindva "Lacul Getic" La Muzeul Olteniei din Craiova, cercetatorii nu par prea entuziasmati pentru ca stiu citi bani necesita deschiderea unui santier, iar fondurile sint prea mici pentru a spera sa se apuce de lucru. Muzeograful Aurelian Popescu ne-a confirmat vechimea scheletului descoperit la Cosoveni, spunind ca "mai exista un fond asemanator in comuna Leu, din apropiere, ceea ce completeaza harta preistorica a zonei, unde s-ar fi aflat Lacul Getic, pe malurile caruia ar fi trait acum peste doua milioane de ani aceasta specie de elefanti uriasi". El zice ca nu este nici o problema daca oamenii din Cosoveni doresc sa pastreze scheletul in comuna, numai ca va trebui amenajat un spatiu adecvat pentru un asemenea muzeu. Specialistii de la Muzeul Olteniei considera ca descoperirile de la Cosoveni sint extrem de pretioase si ar merita fondurile necesare unei valorificari pe masura. S-a amenajat deja "Lacul Elefantului" Locuitorii din comuna Cosoveni cred ca anul aceasta le va aduce bunastare si nu se bazeaza doar pe valoarea noilor descoperiri. Ei spera sa cistige procesul cu Primaria Craiovei, in care solicita sa li se recunoasca dreptul de proprietate asupra terenului pe care a fost construita acum citiva ani Uzina de Autoturisme Oltcit, unde este acum Daewoo. In acest fel, ei considera ca banii platiti de coreeni ar trebui sa intre in bugetul lor, nu in al Primariei Craiova. Iata cum, un elefant de acum doua milioane de ani si o uzina de autoturisme ii fac pe taranii din Cosoveni sa spere ca lumea civilizata ii va primi cu bratele deschise. Pentru ca ei cred in sansa lor, oamenii au amenajat deja in preajma locului unde a fost gasit elefantul preistoric un lac urias care se va numi chiar asa: "Lacul Elefantului". ION SPANU Inca o gimnasta in "Playboy" Vanda Hadarean se scalda in Cascada Miresei Numarul din septembrie al revistei "Playboy" va aparea luni cu o coperta sportiva. Covergirl a fost aleasa vicecampioana olimpica la gimnastica (Barcelona 1992) Vanda Hadarean, drept urmare a succesului international de care s-a bucurat pictorialul Corinei Ungureanu. Vanda (24 de ani) s-a lansat cu titlul de dubla campioana europeana de juniori in 1991 pentru ca apoi sa cistige doua medalii de bronz cu echipa nationala la Campionatele Mondiale (1991) si Europene (1992). Pe vremea cind a rasfoit prima oara un "Playboy" - acum patru ani in Canada - o atragea mai mult sa pozeze pentru cataloage de lenjerie. "Acum mi s-a parut o propunere foarte atragatoare si nu am ezitat deloc". Fotografiile au fost realizate intr-un decor ales la sugestia gimnastei: Cascada Miresei, linga satul Rachitele, judetul Cluj. OTILIA MIHAILOV In fata ministerului Finantelor Radu Sirbu, imbrincit de investitorii FNI Investitorii FNI l-au agresat, ieri, fizic si verbal, pe presedintele FPS, Radu Sirbu, in fata Ministerului Finantelor, informeaza Mediafax. Investitorii FNI, care scandau "Hotii", "Vrem banii inapoi", l-au asteptat pe Radu Sirbu sa iasa din MF "pentru a-i cere socoteala in privinta scandalului FNI". Cind presedintele FPS a iesit din minister si s-a indreptat catre masina care-l astepta, demonstrantii l-au inconjurat, au inceput sa-i adreseze injurii si sa-l imbrinceasca, iar citiva l-au tras de sacou si au incercat sa-i smulga mapa din mina. Spiritele s-au linistit abia dupa ce jandarmii au intervenit in forta. Presedintele FPS a reusit sa plece, in timp ce protestatarii continuau sa-l acuze ca "a furat banii de la FNI". 