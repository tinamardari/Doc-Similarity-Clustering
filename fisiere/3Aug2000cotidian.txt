 O telenovela adevarata despre dragostea dintre Natalia Oreiro si Pablo Echarri Film cu indragostiti pe bune Fermecatorul actor argentinian Gabriel Corrado, pe care il stiti din telenovela "Milady" (Acasa) va prezenta pe data de 9 septembrie, la Tel Aviv, gala decernarii premiilor Viva 2000 pentru cele mai bune telenovele ale anului. Cu aceasta ocazie vor fi prezente cele mai apreciate vedete ale momentului, inclusiv actrita Natalia Oreiro. Printre nominalizatii la categoria cel mai bun actor se numara Facundo Arana, partenerul Nataliei din telenovela "Inger salbatic", precum si Pablo Echarri, logodnicul acesteia, nominalizat pentru rolul din "Por siempre mujersitas". Nati si Pablo pregatesc insa o surpriza de proportii. Producatorul Alejandro Romay a scris un scenariu in care cei doi indragostiti vor fi protagonisti. SIMONA ECOVOIU Cunoscutii prezentatori TV, Andreea si Mircea dau "Atomic" pe Mexic Cu siguranta nu ati avut inca timp sa remarcati vreo schimbare la echipa de prezentatori a postului Atomic TV. Inainte de a intra la idei, va dam noi o stire de ultima ora: Andreea Radu si Mircea Turcan au plecat simbata in Mexic, la Monterrey. Mircea a luat drumul strainatatii pentru ca si-a gasit, navigind pe Internet, un job de web design (grafica pe computer). Andreea spera sa-si faca si ea un rost. Am accesat site-ul Atomicului (www.atomic.ro) - la a carui imagine a contribuit si realizatorul emisiunii "Vibratii" - si iata ce am gasit scris de minutele celor doi. Andreea: "...De la o norocoasa aflata acum la rascruce de drumuri, pentru toti cei care respira si transpira pentru ceva/orice... un mare «La Revendere». Pe cine stie cind...". Mircea: "...A fost o mare onoare sa fac parte din acest vis al mediei si muzicii romanesti (Atomic) pentru doi ani de zile. Sper sa ne mai auzim si alta data...". Viza pe care au obtinut-o este pe sase luni, dar nu se stie niciodata ce-ti rezerva viitorul. Surse de incredere ne-au informat ca Atomicul ii va primi inapoi cu bratele deschise chiar si dupa jumatate de an. OTILIA MIHAILOV "Cinematograful - a 7-a arta", la HBO! Un film socant despre fanteziile erotice masculine "Daca barbatii se gindesc la sex la fiecare noua minute, la ce Dumnezeu s-or gindi in celelalte opt?" - si-a spus genialul regizor Peter Greenaway si a pornit la realizarea filmului "Opt femei si 1/2". Un film socant, cu numeroase scene de nuditate frontala, despre doi barbati, tata si fiu, care hotarasc sa deschida un bordel particular in enorma lor casa din Geneva. Ideea le-a venit dupa vizionarea filmului lui Federico Fellini din 1963 - "8 si jumatate" - despre un artist aflat intr-o lipsa de inspiratie, insa cu o imaginatie sexuala debordanta. Un omagiu adus peliculei lui Fellini, "Opt femei si 1/2" este si o satira la adresa conventiilor de tot felul, o lupta contra tabuurilor, o amestecatura de erotism, senzatii tari, senzational si, nu in ultimul rind, "Opt femei si 1/2" este si un film in care Peter Greenaway isi satisface cele mai ascunse fantezii sexuale. Avind in spate un regizor original, de formatie pictor, si de o eruditie incontestabila, filmul "Opt femei si 1/2" contine subtexte livresti care te poarta prin operele celor mai importanti pictori ai lumii. CORNELIA POPESCU teleVIZOR Expiratii jurnalistice 58.000 de tone cintareste echipamentul de scena al trupei Def Lepard. Aceasta informatie vitala ne-a fost furnizata de Petre Magdin, cu ocazia recentei sale aparitii la TVR 1, dupa care a urmat o alta informatie de mare inspiratie jurnalistica: "Dupa cum se stie, cei de la Def Lepard sint mari microbisti de fotbal". Asa stind lucrurile, ii sugeram "expiratului" Magdin sa-si revizuiasca fundamental gramatica si preferintele muzicale, spre a putea difuza imagini cu mosul batrin pe nume B.B. King, cu mortul prin deces Jim Morrison sau cu ex-fostul portar de goal-keeper Julio Iglesias, el insusi un mare fan admirator al fotbalului-rege cu balonul rotund ; Saptamina trecuta la "Viata noastra cea de toate zilele" (Tele 7abc), numitul Petrina Liviu, membru marcant al ANCD-ului, a dezmintit vehement acuzatiile care planeaza soimeste asupra credibilitatii domniei sale: "Au fost zvonuri ca m-au arestat in cinci locuri ale Bucurestiului. Au scris si ziarele! Nu-i adevarat! M-au arestat intr-un singur loc!". Cu alte cuvinte, domnul Liviu Petrina, cind se lasa putin arestat, nu umbla nimfomatic din floare-n floare, din circa-n circa, ca un inculpat de drept comun. Are si el onoarea lui de politician! ; Vineri seara, la "Sex cu Nadine" (altminteri o grosolana reluare fara sigla de reluare), aceeasi reiterativa domnisoara Nadine ne-a explicat cum ca, zice legenda, femeile din antichitate se rujau pentru ca buzele lor sa sugereze un vagin excitat. De unde deducem ca barbatii din antichitate erau foarte familiarizati cu aceasta imagine anatomica, despre care putem spune ca se vede in largul ei numai la autopsii. E drept ca, la o adica, exista niste organe feminine care pot fi expuse mai sugestiv unei asemenea comparatii genitale. Ne bucuram insa ca Nadine mai are decenta sa incurce borcanele sexului milenarist, date fiind (cu ruj) propriile-i buze excitante... ; Tot vineri, dar pe TVR 2. Trupa DP 2 s-a ocupat cu o transmisiune de la Sighisoara, gazda unui Festival de Arta Medievala. Cu aceasta istorica ocazie, Trupa DP 2 a facut ceva dedicatii muzicale unor telespectatori de care s-au rugat indelung sa sune. Spre a fi in ton cu atmosfera placut medievala, Trupa DP 2 a optat pentru piese dance, din care s-a detasat la scor o "bucata" cu AQUA. Asta n-ar fi nimic, dar la un moment dat suna un baietel suparat, care se declara fooooarte ofticat ca la Sighisoara, la festival, n-au mai venit trupe "adevarate", de rock. V-ati fi asteptat ca Trupa DP 2 sa-i explice omului ca medieval e ceva... care va sa zica de ev mediu? Daca da, aflati ca nu. Trupetii in cauza au plins pe umarul telespectatorului, nadajduind ca rock-ului i se va da ceea ce i se cuvine la urmatorul Festival de Arta Medievala. Din asta rezulta inca o data ca degeaba te duci la Sighisoara Trupa, daca te intorci Suca. DRAGOS VASILE Din nou canicula Caldura se va instala din nou in Romania, incepind de astazi. Institutul National de Meteorologie si Hidrologie ne-a comunicat ieri ca in intervalul 3-5 august vremea va deveni calduroasa, caniculara in orele dupa-amiezii. Doina Damian, meteorologul de serviciu, ne-a precizat ca "temperatura maxima se va situa in jurul valorii de 37 de grade Celsius, dar exista posibilitatea ca aceasta sa ajunga, pe alocuri, la 38-39 de grade Celsius". Canicula va intra in tara, in prima zi, dinspre sud-vestul teritoriului. In urmatoarele zile ale intervalului mentionat, vremea caniculara se va instala in Cimpia Vestica si in Cimpia Romana. Doina Damian ne-a mai precizat ca, in Moldova, vremea va fi calduroasa, dar nu caniculara. EUGENIA MIRCESCU Batrin imbrincit de uliu Din cauza cazaturii, mos Polintin a paralizat Ioan Polintin, un batrin in virsta de 76 de ani, din satul Ponorel, comuna Vidra, din Muntii Apuseni, a fost internat la Spitalul de Neurochirurgie Sibiu, in stare foarte grava, dupa o intimplare nemaiauzita. Luni dupa-amiaza, mos Ioan a mers impreuna cu fiul sau sa adune finul de pe un teren aflat la marginea padurii din sat. La un moment dat, in timp ce cladea o capita de fin inalta de citiva metri, batrinul a fost atacat de un uliu. Polintin s-a speriat si a cazut, din virful capitei, de la inaltimea de patru metri. Batrinul a fost transportat cu o Ambulanta la Spitalul Judetean Alba, unde a fost diagnosticat cu "politraumatism prin cadere de la inaltime, sectiune medulara coloana cervicala, multiple fracturi costale". El se afla acum in stare foarte grava la Spitalul Judetean din Sibiu. Potrivit unor surse medicale, sansele de supravietuire sint minime, in cel mai bun caz el raminind paralizat pentru restul zilelor. LUCIAN DOBRATER Fata Anastasiei Lazariuc a trecut liceul pe brinci Putini sint cei carora numele de Elena Criganuta le spune ceva. Daca vorbim insa de Ileana Lazariuc, lumea stie ca este vorba despre fiica interpretei Anastasia Lazariuc. Numai ca Ileana (care se numeste Elena, de fapt) si-a insusit numele de fata al mamei sale ca sa devina si ea cunoscuta. Domnisoara Criganuta si-a luat numele de scena Lazariuc dupa ce a venit in Romania si s-a apucat de moda. Cit a fost insa eleva la Liceul ''Mihai Viteazul'', colegii si profesorii sai habar nu aveau cu ce ''vedeta'' au de-a face. De altfel, stia ea de ce: pentru ca si-ar fi facut mama de ris. Elena Criganuta sau Ileana Lazariuc, cum vreti sa-i spuneti, era printre cei mai slabi elevi din clasa. Acesta este si motivul pentru care nu a rezistat mai mult de doua luni la acest liceu de elita si s-a transferat la un altul, respectiv la ''George Calinescu''. La ''Mihai Viteazul'' nu prea dadea pe la scoala, la romana si matematica nu lua decit 3 si 4, in schimb, in pauze, era de nota 10... la fumat. Dar ce mai conteaza cum a fost eleva Elena Criganuta, cind ea este acum un fotomodel cu faima si o piesa grea in formatia Trinity. ALICE NICOLA 2.370 de romani, cistigatori ai Loteriei Vizelor, la un pas de America Incepind cu 2 octombrie 2000, Ambasada Statelor Unite din Bucuresti va demara formalitatile pentru acordarea vizei cistigatorilor programului Diversity Visa DV - 2001, dupa cum rezulta dintr-un comunicat al Ambasadei SUA la Bucuresti sosit ieri la redactie. Din cei 90.000 de cistigatori ai loteriei inregistrati in intreaga lume, 2.370 sint romani. Participantii inregistrati pentru programul DV-2001 au fost selectati la intimplare din aproximativ 11 milioane de inscrieri, in perioada 4 octombrie 1999, ora 12.00 - 3 noiembrie 1999, ora 12.00. Un numar de doua milioane de inscrisi au fost respinsi deoarece nu au intrunit conditiile inscrierii. Participantii la programul DV-2001 care au cistigat au fost deja anuntati direct de Centrul National pentru Vize (National Visa Center-NVC). Cistigatorii trebuie sa completeze formularele primite cit mai curind posibil si sa le inapoieze direct la NVC. Ei vor astepta apoi sa primeasca de la NVC un set aditional de informatii, cu aproximativ o luna inainte de interviul ce il vor avea la ambasada. Interviul va fi programat de NVC, si nu de ambasada din Bucuresti. Cistigatorii Loteriei Vizelor nu vor fi contactati de ambasada inainte de interviu. Ambasada doreste sa aminteasca celor interesati ca simpla cistigare a loteriei nu garanteaza eliberarea vizelor de imigrare. Cistigatorii Loteriei Vizelor trebuie sa ia in considerare urmatoarele patru situatii intilnite frecvent inainte de interviurile finale, se arata in comunicatul ambasadei. 1. Prezentarea la interviu cu documente insuficiente care atesta detinerea proprietatilor. Daca persoanele care se prezinta la interviu intentioneaza sa foloseasca drept argument detinerea unei proprietati (teren, casa, apartament) pentru a depasi prezumtia ca vor deveni o povara pentru statul american, trebuie sa dovedeasca detinerea acelor proprietati. Dovada consta in contractul original de vinzare-cumparare, contractul de donatie sau certificatul de mostenitor. De asemenea, va trebui sa aduca un certificat fiscal sau o evaluare a proprietatii, cu o traducere legalizata in limba engleza. 2. Prezentarea la interviu fara copii xerox ale documentelor importante. Persoanele care se prezinta la interviu urmeaza sa aduca certificatele originale ale tuturor documentelor care li s-au cerut (certificate de nastere, de casatorie, de divort, de deces, diplomele, contractele de vinzare si documentele privind activitatea militara), impreuna cu copiile xeroxate si legalizate ale fiecarui document in parte si cu traducerea legalizata in engleza a fiecarui document. 3. Prezentarea la interviu numai cu cazierul eliberat de Politia romana. Pentru cei care au locuit in strainatate mai mult de sase luni trebuie completate si cazierele eliberate de politiile din fiecare din tarile in care au locuit mai mult de sase luni si trebuie completat fiecare nume care a fost folosit vreodata (numele de domnisoara, numele din casatoriile anterioare etc.). 4. Prezentarea la interviu cu fotografii incorecte. Fotografiile din semiprofil trebuie facute astfel incit urechea dreapta sa fie expusa. Va trebui de asemenea sa va asigurati ca pasaportul dv. va fi valid pentru cel putin sase luni de la data intrarii in Statele Unite. Acele persoane care nu au cistigat la Loteria Vizelor in acest an pot participa la Loteria DV-2002, incepind cu 1 octombrie 2000. Perioada in care se pot trimite prin posta documentele pentru viitoarea loterie va fi 2 octombrie 2000, ora 12.00 - 1 noiembrie 2000, ora 12.00. Ambasada va publica in curind informatii despre acest program, incluzind adresa la care pot fi trimise scrisorile de participare. Participantii care au intrebari sau nelamuriri pot contacta ambasada de luni pina joi, intre orele 13.00-17.00, sau vinerea intre orele 9.00 si 16.30 la numarul de telefon 2104042, interior 316. Asta seara, imediat dupa sosirea la Bucuresti, Boney M aterizeaza la Corbeanca Cu o cursa Tarom de la Londra, formatia Boney M soseste astazi, la ora 18.00, pe Aeroportul Otopeni. Trupa va sustine doua concerte in Romania, primul, vineri seara, la ora 20.00, la Sala Palatului din Bucuresti, iar al doilea, simbata, la Sala Sporturilor din Constanta. "Varianta" Boney M care vine in Romania este cea "condusa" de Liz Mitchel, care se numara printre fondatorii trupei. Asta seara, membrii formatiei vor participa la o petrecere oferita de organizatorul show-urilor - Fundatia Culturala Phoenix -, petrecere care va avea loc la resedinta lui Cristian Tintareanu din Corbeanca. Spectacolul de la Bucuresti, care va fi deschis de trupele Genius, Tonic, EURO, Monte Cristo si Etno, va fi inregistrat de PRO TV, urmind sa fie transmis ulterior. Simbata dimineata, Boney M va pleca la Constanta, urmind sa se intoarca in Bucuresti imediat dupa concertul de la Sala Sporturilor. Spectacolul de aici va fi deschis de Andre, AXXA, Atac si RO-MANIA. IUSTINA MUNTEANU Directia Maritima turca a dat unda verde pentru trecerea navei S.G. Enterprise prin Bosfor In urma acceptarii de catre firma de agentura care reprezinta nava S.G. Enterprise a conditiilor de siguranta cerute de partea turca, Directia Maritima din Istanbul a luat o decizie favorabila trecerii navei prin strimtori, se arata intr-un comunicat al Ministerului Afacerilor Externe al Romaniei. La data de 1 august a.c., Subsecretariatul de Stat pentru Probleme Maritime al Turciei a transmis Directiei regionale Istanbul aprobarea scrisa pentru trecerea prin strimtori a vasului, urmind ca, in cursul zilei de ieri, 2 august a.c, sa inceapa formalitatile de inchiriere a remorcherelor care vor insoti nava. Totodata, conform procedurilor in vigoare, armatorul trebuie sa pregateasca scrisoarea de garantie, in valoare de 1.000.000 de dolari SUA. In conformitate cu setul revizuit de reguli pentru trecerea prin strimtorile turcesti, adoptat in 1998, pentru navele mai mari de 300 m, armatorul sau operatorul trebuie sa comunice administratiei turce caracteristicile navei inca din etapa de planificare a voiajelor, conditie care nu a fost respectata in cazul navei S.G. Enterprise. In aceste conditii, potrivit sursei citate, decizia initiala de interzicere a trecerii navei prin strimtori a fost motivata strict de probleme de ordin tehnic.(D.B.) Comunicat de presa Primul serviciu WAP operational pentru telefoane mobile Ines Internet lanseaza primul portal WAP romanesc: WAPnet.ro, care se vrea punctul de start pentru Internetul mobil din Romania. Este cea mai "fierbinte" tehnologie IT din lume care permite accesul la servicii Internet direct de pe telefonul mobil (e-mail, stiri, informatii, distractii, mobile banking si mobile commerce etc). Detalii privind tehnologia WAP si informatii utile privind modul de setare al telefonului pentru a accesa WAP puteti afla la adresa http://wapnet.ro, sau prin e-mail la wapnet@wapnet.ro, office@ines.ro sau la telefonul 232.21.12. Calul Nelutu' a muscat din fundul lui Vasile Viorel Vasile a depus, ieri dimineata, o plingere mai putin obisnuita la Politia Lugoj. El a reclamat faptul ca in timp ce descarca niste lemne dintr-o remorca a simtit o durere puternica in spate. Cind s-a intors a vazut ca un cal isi infipsese dintii in fundul sau. Luat prin surprindere, omul a inceput sa tipe si a reusit cu greu sa scape din gura calului. Ingrozit si plin de singe, Vasile a fugit la spitalul din localitate, unde a primit primele ingrijiri medicale. Diagnosticul pus de medicii lugojeni este "plaga prin muscatura de cal in regiunea lombara dreapta". El necesita mai multe zile de ingrijiri medicale. Calul Nelutu' este deja la a treia victima in acest an. In luna mai, el i-a aplicat o copita in piept lui Francisc Balint, 14 ani, iar la citeva zile i-a muscat mina stinga unei fetite de patru ani, Damaris Iorgovan. Nelutu' este proprietatea lugojanului Ritter Rudolf, care acum se afla intr-o mare dilema. Ori vinde calul si cu banii obtinuti pe el achita pretentiile materiale cerute de cele trei victime, ori tine calul, dar il scoate la munca numai in tura de noapte. Oricum, prima investitie pe care trebuie sa o faca Ritter este sa-i cumpere lui Nelutu' o botnita. Politia Lugoj continua cercetarile in acest caz pina la stabilirea intregii activitati infractionale a calului Nelutu'. SERGIU MIAT Vinatoarea de mistreti apara recolta de stiuleti Taranii din localitatile brailene Bertestii de Jos, Victoria si Mihai Bravu sint disperati ca porumbul, care de bine de rau a scapat de seceta, este distrus de mistreti, informeaza Prompt Media. Stiut fiind ca vinatoarea mistretilor este permisa numai cu aprobarea institutiilor in drept, oamenii s-au adresat Asociatiei Judetene a Vinatorilor si Pescarilor Sportivi, cerind permisiunea de a impusca mistretii. De asemenea, ca sa fie siguri ca mai pot salva ceva, localnicii au adresat o solicitare speciala Ministerului Apelor, Padurilor si Protectiei Mediului. Bar cu dus Un bar recent deschis in Deva a venit cu o premiera surprinzatoare. In toaleta barului se afla si un dus, la dispozitia clientilor. Barmanul din barul Ronda, deschis intr-un subsol din sediul SC CONDOR SA Deva, ne-a declarat ca ideea apartine patronului. Acesta a spus ca dusul serveste clientilor infierbintati. Ei se pot racori ca sa poata consuma in continuare. Tot barmanul Mihaela Lucaciu a spus ca dusul este privit cu oarecare retinere de clienti, dar este convinsa ca, in curind, vor fi amatori, data fiind caldura de afara dar si bauturile care sint servite la tejghea. LUCIAN STANCIU Curtea de Apel Constanta a adus linistea in oras Curtea de Apel Constanta a casat, luni, 2 august a.c., sentintele tribunalului care prevedeau suspendarea a doua hotariri ale Consiliului local municipal, care reglementau activitatile de transport local si de colectare si plata a impozitelor, taxelor si subventiilor locale catre agentii economici din subordinea primariei. Dupa cum am relatat, in baza sinistrei sentinte a tribunalului, primarul Constantei dispusese in urma cu 48 de ore sistarea iluminatului public, intreruperea transportului public de calatori si a distributiei apei calde. Masura - apreciata de unii juristi drept excentrica, nemotivata si emotional-speculativa, in sensul obtinerii adeziunii concidatidinilor in lupta primarului pentru suspendarea activitatii firmei de maxi-taxi GMS - a aruncat in aer intreaga populatie a Constantei de 400.000 de locuitori, precum si turistii din Mamaia. DAN MIHAESCU Ministerul Sanatatii isi cumpara elicoptere printr-o licitatie cu cintec Ministerul sanatatii a mai pus la cale o licitatie cu cintec. Prin HG 303/2000, guvernul aproba un credit international de 280 milioane de dolari pentru achizitionarea de aparatura medicala, "in conformitate cu prevederile legale privind achizitiile publice". Potrivit acestui document, firmele participante "concurente" urmau sa ofere nu numai produsul (tehnica medicala), ci si finantarea prin banci externe, adica imprumuturi care urmau sa fie returnate de la buget si garantate de stat. Organizarea licitatiei a intrat in ilegalitate inca de la primul pas prevazut in Legea licitatiilor publice. Astfel, anuntul a fost facut intr-o singura publicatie, si aceea cu tiraj mic (Ziarul Financiar), sub pretextul ca este un cotidian de circulatie internationala. In plus, desi cele cinci puncte din anunt se refera la achizitionarea de aparatura destinata cardiologiei, anesteziei, radiologiei si interventiilor de urgenta, in fapt principala achizitie o reprezinta un numar neprecizat de elicoptere si barci de salvare. Dotate, este drept, cu tehnica medicala. Desi Ministerul Sanatatii nu a solicitat pe fata asa ceva, s-au gasit, evident, o firma care sa ofere elicopterele si barcile mult dorite. MARIANA BECHIR Tragedie la UM 01060 din Bucuresti Tanchistul Paul Manailescu s-a sinucis in garda In noaptea de marti spre miercuri, in jurul orei 1.40, in perimetrul unuia dintre posturile de paza ale UM 01060-Pantelimon s-a auzit o scurta rafala, din doua focuri de arma. Imediat, comandantul garzii s-a deplasat la fata locului, impreuna cu masina de Salvare a unitatii militare, pregatita sa intervina in cazuri de urgenta. Ofiterul de Relatii Publice al Armatei l, mr. Liviu Flutur, ne-a relatat ca, la scurt timp dupa ce au ajuns acolo, militarii l-au gasit pe soldatul Paul Gheorghe Manailescu prabusit intr-o balta de singe. Dupa o examinare sumara, s-a constatat ca, desi avea toate semnele ca ar fi impuscat in cap, tinarul horcaia iar inima ii mai batea inca. Imediat a fost urcat in Salvare si a fost transportat la Spitalul Sf. Pantelimon. Din pacate, eforturile depuse au fost zadarnice: soldatul a murit dupa citeva minute. "Cer iertare celor doi tovarasi ai mei pentru gestul meu, precum si fostei mele prietene" Anchetatorii au descoperit, deasupra butoiului cu nisip, folosit pentru stingerea incendiilor, un bilet de adio, scris pe eticheta unei sticle de apa minerala "Izvorul Minunilor". Deasupra acestui ultim mesaj, Manailescu a lasat un manunchi de chei, legate intre ele cu un lant de argint. Pe o veriga a legaturii se mai afla cu breloc si un fel de amuleta confectionata dintr-o bucata de os care semana cu o bucata dintr-un colt de mistret. In biletul de adio, scris cu litere de tipar, se spune: "Cer iertare celor doi tovarasi ai mei pentru gestul meu, precum si fostei mele prietene. Va rog sa o anuntati pe ea prima despre disparitia mea. Cheile mele le las lui Butnariu, cel mai bun prieten al meu". Ipoteza sinuciderii din motive este confirmata si de mai multe scrisori gasite in valiza soldatului, scrisori trimise de catre Florentina Eftimie, prietena soldatului. Intr-una dintre acestea fata se arata ingrijorata de o anumita discutie, in care el ar fi amenintat ca-si va pune capat vietii. Col. Vasile Voica, comandantul Brigazii 1 Mecanizata, ne-a declarat ca soldatul facea parte din Grupa 0 (cea mai bine cotata), facea garda din februarie si venise din permisie in urma cu doua zile. Voica. Potrivit unor informatii vehiculate in rindul colegilor lui Paul, se pare ca, in urma cu doua luni, acesta fusese parasit de iubita sa. In cursul zilei de ieri au sosit la Bucuresti si parintii soldatului. Tatal sau locuieste in Buzau, iar mama, intr-o comuna de linga Braila. Ca in toate cazurile de acest gen, MApN a desemnat o comisie de ancheta, condusa de comandantul UM 01060, lt. col. Mihail Nicolescu. ALINA GRIGORE, VASILE SURCEL Litoral 2000 Sarbatoarea "Evenimentul zilei" a adunat peste 1.000 de turisti Concurs de spart baloane Intr-o atmosfera incendiara, marti seara, pe scena din Orasul Berii a avut loc Sarbatoarea "Evenimentul zilei". Peste 1.000 de turisti din toate statiunile au cintat si au dansat pe plaja de la Venus, animati de vestitul Cornel Zvarlefus, maestrul de ceremonii, care trezeste si adoarme zilnic Orasul Berii. Broscuta "Bubulina", mascota "Evenimentului zilei", a aparut pe scena in aplauzele dezlantuite ale spectatorilor care scandau frenetic: "Sigur ca da!". Show-ul a fost presarat cu nenumarate concursuri dotate cu premii care au conectat publicul la atmosfera incinsa de ritmurile latino. Cititorii fideli au fost rasplatiti de "Bubulina" cu materiale promotionale "Ev. Z.", spectacolul culminind cu concursul de spart baloane cu pieptul. Patru barbati din multime au sosit pe scena, cu partenerele pe umeri, si au primit cite patru baloane inscriptionate pentru fiecare cuplu. Cu miscari senzuale, dar precise, cele patru perechi au spart toate baloanele aproape simultan, fapt care a facut-o pe "Bubulina" sa-i premieze pe toti. Dupa aceasta sarbatoare, la cererea publicului, echipa promotionala "Evenimentul zilei" va organiza zilnic spectacole de o ora pe plaja de la Venus, in care concursurile si buna dispozitie vor fi nota dominanta. TUDOR DUMITRESCU Casa noua la Vox Maris Costinesti. Vox Maris. Transpirat dupa arsita unui drum de citeva ore, gasesti ca o binecuvintare briza marii. Te repezi la receptie sa-ti iei cheia, cu gindul sfiriind la prima baie in mare. Ai mai fost in complexul Vox Maris cu citiva ani in urma. Observi o schimbare: toate vilele Vox sint vopsite in alb stralucitor si cite doua nuante de mustar si ciclamen, cu balustrade roz. Parcul e plin de trandafiri si peste tot iarba e verde. Primul pas in camera iti da emotii. Miroase a lemn. Ochii se fac repede roata. Gresie alba peste tot. In baie totul e absolut nou. Apoi faci legatura intre mobilier si mirosul de lemn nou care te-a intimpinat la deschiderea usii. Televizorul abia ce a fost scos din tipla. Lenjeria - exact cum ti-o doresti si acasa. Ai senzatia ca te-ai mutat in casa noua. Masina o parchezi in spatele complexului, unde sint 300 de locuri in parcare si paza nonstop. Lucrurile din camera iti sint in siguranta, poti merge linistit la plaja. Pe aleile dintre vile te intilnesti cu patronul complexului, Nicusor Nastase, si de trei ori pe zi. Care e pretul? Diferenta dintre toate acestea si insalubrele hoteluri de doua stele este de doua-trei sute de mii. Telefonul receptiei? 041/734.288. NARCISA IORGA Moda camerelor video ii eclipseaza pe pozari Tehnologia avanseaza cu pasi repezi, iar oamenii cu bani incearca sa tina pasul cu ea. In statiunile Neptun si Olimp, in mare voga sint camerele video, cele mai multe dintre ele digitale. Care mai de care, turistii se filmeaza in cele mai ciudate pozitii, iar familiile, oameni seriosi, au alura unor adevarate vedete. Nici o clipa nu scapa nefilmata, iar comentariile sint pe masura. "Eu, mincind la cea mai tare circiuma, nevasta-mea facind topless si kinderul invatind sa injure sau sa bata ceilalti copii pe plaja". Filmele realizate sau, cel putin montaje ale lor, pot concura oricind la "Camera ascunsa" sau la telenovela autohtona "Cu mama soacra la mare". Pe cit de veseli sint posesorii de camere video, pe atit de suparati sint pozarii, care de decenii ademenesc oamenii la o fotografie cu ajutorul celor mai ciudate animale. "Nu mai merge treaba, boierule. Mi-am luat o maimuta mai tinara si am schimbat si jaguarul, dar degeaba. Vin taranii astia si se filmeaza intre ei de zici ca sint cel putin Ceausescu. Am ajuns sa murim de foame, de-abia daca mai prind cite doi-trei sindicalisti, dupa cum le zic eu", ne-a marturisit Gheorghe Stroe, zis "Oala". Pentru ca multi fotografi au luat teapa in acest an la Neptun si Olimp, acestia s-au decis ca la anul sa se orienteze spre statiuni mult mai "populare".(O.F.) 