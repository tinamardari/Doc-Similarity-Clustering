 Tehnica supravietuirii ______________________________________________________________________ Cind am pomenit, preluind din "Romania Mare", despre spaga pe care ar fi luat-o niste liberali, doi dintre ei au sarit ca arsi. Valeriu Stoica si Victor Babiuc au trimis scrisori deschise, anuntind ca il dau in judecata pe presedintele PRM. Doar Sorin Pantis n-a zis nimic! Nu stiu ce au facut primii doi liberali in cazul Vadim. Au depus sau nu plingere la tribunal. Ceva ma face sa cred ca Vadim a ramas cu scrisa, iar liberalii cu zisa. Fara a avea nici o legatura, situatia caracterizeaza ambele parti. De cind era tinar ziarist la Rompres, Vadim era bun la injuratul Europei de Vest. De cind au reaparut dupa 1990, liberalii mai dau sporadic cite o replica. Protesteaza la ceva, se pronunta despre altceva, sustin pe cineva sau invoca cine stie ce lege, paragraf sau acord. Dar niciodata n-au avut curajul sa se situeze in postura de deschizatori de drumuri. Chiar si initiativa lor de a stringe semnaturi pentru modificarea Constitutiei, pina la urma tot asta a fost. Un fel de replica data la ceva existent. Ce vreau sa spun cu asta? Ca in acesti 11 ani de politica romaneasca, PNL nu si-a asumat rolul de vioara intii. A cintat cind linga FSN, cind linga taranisti si PD, dar niciodata solo. Iar in orchestre a fost ba concertmaistru, ba umplutura. Ultima "opera" politica - sustinerea PDSR in anumite conditii - tot un gest secundar este. A pus o proptea politica si, dupa ce si-a dat seama ca nu foloseste la nimic, a retras-o repede! Ideea - ca sprijinirea PDSR ii mentine citiva oameni in posturi caldute, iar pentru ceilalti e o buna palarie ca sa faca si politica, si afaceri - si-a aratat "maretia". Liberalii n-au contat. Sentimentul ca pot tine un elefant legat de picior cu o sfoara subtire s-a dovedit a fi doar o iluzie. Toate miscarile lor politice de pina acum (mai cu FSN - Radu Campeanu, mai cu taranistii - Mircea Ionescu-Quintus, mai cu PDSR - Valeriu Stoica) s-au dovedit a fi abile, dar nu de mare amploare. Ele tradeaza o mentalitate de profitor conjunctural, nu una de invingator. Vor fi liberalii capabili sa treaca de la vinatoarea de oportunitati la conditia de creatori de politica? Iesirea lor din umbra PDSR, unde au inceput sa "tuseasca" la nici doua luni de la instalare, ii lasa fara preocupare. Ei n-au de ales decit sa se intoarca la o opozitie de amorul artei si sa negocieze avantajos in functie de dificultati, sau sa redescopere liberalismul Bratienilor. Adica, sa faca politica in stil mare pentru a se pregati sa cistige alegerile urmatoare si sa conduca Romania. Poate ca multi dintre adversarii lor si chiar multi dintre ei ar putea izbucni in ris. Ce sa faca?! Abia au depasit cu doua degete pragul de 5a la legislativele din 2000! E adevarat. Dar nici nu visau sa treaca prea mult de 10a. Stilul acesta de a se multumi cu putin i-a caracterizat dupa 1990 si s-ar putea sa-i defineasca pentru multi ani de acum incolo. Pentru a obtine un 40a in alegerile din 2004, liberalii au nevoie de oameni mari, de caractere adevarate si de minti luminate. Oricit am scotoci printre ei, acum nu gasim asa ceva. Eleganti, abili, draguti, prietenosi, ei n-au anvergura celor chemati sa faca istorie. Par mai degraba multumiti ca viata ii ingaduie prin locurile in care se impart puterea si banul. Ruperea pactului cu PDSR ar putea repune in discutie mizele acestui partid istoric. Ce va face mai departe? Chibiteaza si el din coltul salii sau se trezeste din acesti doi pumni grei, incasati in ultimele sase luni? Mi-e greu sa cred ca aceasta a nu stiu cita miscare abila a PNL se va incheia cu o alta concluzie decit cea de pina acum. Daca minunea s-ar petrece, si intr-o dimineata s-ar trezi cu totii insufletiti de o miza mare, atunci cu siguranta ca Romania ar putea avea politica si politicieni adevarati. [5][pl.dll?rid=expresro] _________________________________________________________________ 