 Explicatie pentru cititorii nostri ______________________________________________________________________ "Vrei sa fii miliardar?" este un joc ce nu apartine nici postului de televiziune Prima, nici ziarului "Evenimentul zilei". El are un succes nebun in toata lumea. Cei care sint abonati la o televiziune prin cablu pot vedea pe diferite canale italiene, spaniole si germane desfasurarea acestui joc deja atit de cunoscut si la Prima TV. "Evenimentul zilei" a incheiat un contract cu Intermedia Games, din Anglia, cea care a produs si tiparit cupoanele distribuite cititorilor nostri. Acestea au fost preluate din vama si verificarea lor s-a facut prin sondaj. Era aproape imposibil sa controlam peste un milion de cupoane pentru a putea descoperi din timp ca pe un numar redus dintre acestea nu sint tiparite toate numerele. Cupoanele au fost distribuite impreuna cu "Evenimentul zilei" sau, pe baza de contract, cu Posta Romana. Precizez ca, in cazul distribuirii prin posta, redactia noastra a achitat Postei Romane contravaloarea serviciilor si ca aceste cupoane au fost gratuite, neputind fi vindute. Daca au existat situatii in care unii functionari au cerut bani pentru cupon, sau unii distribuitori de presa, in cazul vinzarii ziarului, au pretins o suma in plus, aceasta este o ilegalitate si pentru ea raspund cei care au comis-o. Este regretabil ca intre cele 1.200.000 de cupoane s-au strecurat unele care contin greseli de tipar. In aceste taloane, dintr-o eroare tipografica, au ramas casute libere, in care nu apar numerele prevazute. Astfel s-a creat impresia ca o multime de cititori, posesori ai acestor taloane, au cistigat, fiecare, cite 500 de milioane. Pentru bucuria zadarnica le cerem scuze. Le putem oferi in schimb un alt talon, corect tiparit, si, alaturi de scuzele noastre, dovada firmei britanice care le-a produs si care recunoaste eroarea. In acelasi timp, regretam ca unii cititori, retinind corect numerele cistigatoare, au trait, de asemenea, un sentiment zadarnic de bucurie. Ne-ar fi placut mult sa le putem oferi tuturor cite o surpriza placuta, pe masura asteptarilor, dar trebuie sa recunoastem ca nu o putem face si nici un ziar din lume si nici un joc nu pot face acest lucru. Dintre cei care au participat pina acum la joc, conform datelor riguroase furnizate de firma engleza, 114 cititori au cistigat, impreuna, 805 milioane de lei. Ei au fost premiati si ne bucuram pentru norocul lor. Sa fie acesta stropul de fericire in plus pentru sarbatorile care vin. Nu pot scrie despre aceasta neintelegere fara a asterne citeva rinduri despre comportamentul Antenei 1 si al "Jurnalului National". Doua echipe de televiziune de la Antena 1 au venit la redactie. Le-am prezentat situatia cu lux de amanunte, le-am aratat gestiunea cupoanelor pe calculator, inclusiv soft-ul care tine evidentia fiecarui talon cistigator (cum am procedat, de altfel, cu fiecare cititor al nostru care a avut nelamuriri). Le-am explicat inclusiv greseala de tipar existenta pe mai multe cupoane si le-am relatat despre regretul nostru de a fi produs dezamagiri unor cititori. Speram ca acestia vor afla despre ce s-a intimplat inclusiv din relatarea Antenei 1. Iar "Jurnalul National" (a doua oficina a nababului Dan Voiculescu), pentru a ne pedepsi ca ne-am permis sa scriem despre inhaitarea politica a unor canale de televiziune si publicatii care se pretind independente, a gasit de cuviinta sa ne asemene cu "Caritas"-ul lui Ioan Stoica. Nu cu FNI pentru ca i-ar fi rosit obrazul si ar fi trebuit sa spuna ceva si despre faptul ca sutele de mii de pagubiti au cotizat la imperiul lui Dan Voiculescu cu mii de abonamente la "Jurnalul National" si cu publicitate masiva la Antena 1. Colegii nostri (pentru ca alt calificativ nu gasim), de mare onoare, ca si patronul lor, au incercat sa ne plateasca o polita, umflind lucrurile pina la grotesc. "Vrei sa fii miliardar?" este doar un joc. Dar nu este nici joc de noroc, nici nu ia bani de la cititori, iar premiile nu sint nici din FNI, nici din afacerile firmei "Crescent", nici din bugetul personal al lui Dan Voiculescu. Sint din Societatea "Expres" si din fondurile legale ale acesteia. Transmitem inca o data regretele noastre pentru cei care au obtinut un talon tiparit gresit, iar colegilor de la Antena 1 si "Jurnalul National" nu le transmitem absolut nimic. Cu acest prilej ne-am dat seama cit obraz si cita onestitate au. _________________________________________________________________ 