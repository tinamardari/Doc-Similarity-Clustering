 Intocmit de catre "Reporters sans frontieres", Barometrul libertatii presei - septembrie 2001 Jurnalisti ucisi : Bolivia - Juan Carlos Encinas a fost impuscat mortal in timp ce acoperea un conflict social din apropierea orasului La Paz. Jurnalisti anchetati: Zimbabwe - Sapte jurnalisti au fost anchetati pentru "publicarea unor stiri false" Jurnalisti aflati in inchisoare: Liban - Doi jurnalisti, apropiati miscarii crestine, au fost arestati pentru ca "au avut contact cu inamicul". Jurnalisti amenintati sau agresati: Bangladesh - Abdul Azad, lovit de catre islamisti, este al 50-lea ziarist agresat de la inceputul acestui an. Publicatii cenzurate: Bielorusia - Intreg tirajul cotidianului "Nasha Svoboda" a fost confiscat de catre politie, cu putin timp inaintea alegerilor prezidentiale. Bilant: 3 jurnalisti ucisi 24 jurnalisti anchetati 96 jurnalisti inchisi 63 jurnalisti amenintati sau agresati 21 de publicatii cenzurate Din cele 189 de tari monitorizate de catre Natiunile Unite, in 96 situatia presei este corecta, in 65, dificila, si foarte grava in 28 de tari. Flash Israelul, acuzat de "genocid"! Forumul Organizatiilor Neguvernamentale (ONG), reunit sub egida ONU in Durban (Africa de Sud), a adoptat o rezolutie finala prin care condamna Israelul pentru actiunile sale de "genocid" contra poporului palestinian. Documentul, care nu a fost inca publicat oficial, cere "oprirea imediata a crimelor rasiste sistematice faptuite de Israel, intre care crime de razboi, acte de genocid si de purificare etnica, precum si terorism de stat contra poporului palestinian". Statul evreu a reactionat imediat, presedintele Moshe Katzav aratindu-se "socat" de declaratiile "rasiste si antisemite" formulate de ONG. ( C.V. ) Fordul, prins cu navodul Echipajul unui pescador rusesc a constatat cu surprindere si evidenta satisfactie ca, pe linga pesti, in navoade prinsesera o... limuzina Ford, "agatata" undeva in mijlocul Oceanului Arctic, relateaza ITAR-TASS, citata de AFP. Autoturismul cazuse in apa, cel mai probabil, de la bordul unei nave-cargo, pe timp de furtuna foarte puternica, spun norocosii marinari, care si-au si scurtat cursa, dupa ce s-au gindit cum sa "rezolve" neasteptata captura: vind masina, aflata in stare foarte buna, si impart banii in mod egal. Pescarii din regiunea Murmansk spun ca li se intimpla adesea sa prinda in navoade avioane cazute in timpul celui de-al doilea razboi mondial. ( C.V. ) Bere cu aroma de balegar Chiar si cel mai impatimit bautor de bere ar da inapoi in fata noului tip de bere pus in vinzare in insulele scotiene Orkney, bere botezata "Epoca de Piatra", a carei "aroma" a fost obtinuta cu balegar, transmite Reuters. Istoricii de la Universitatea din Manchester au descoperit o berarie veche de 5000 de ani, si au aflat, potrivit analizelor, ca in vasele de lut gasite, in care se facea berea la acea vreme, exista urme de balegar copt la vatra. Ei au respectat reteta antica si au facut bere cu balegar, pe care au gasit-o "delicioasa". ( I.A. ) Cafeneaua picioarelor In centrul capitalei argentiniene Buenos Aires s-a deschis restaurantul "Cafe Piernas" ("cafeneaua picioarelor"), "specializat" in incintarea clientilor gratie chelneritelor imbracate foarte sumar, care isi expun nurii si, mai ales, picioarele lungi, fara a face strip-tease. Patronii localului spun ca ideea acestei afaceri de succes le-a dat-o existenta unei cafenele similare, pe care au vazut-o in Chile. MANUELA SERAFIM Exploziile s-au tinut lant de-a curmezisul planetei Un weekend prost de bubuie 44 de persoane si-au pierdut viata si alte trei au fost ranite intr-o explozie provocata, dupa toate aparentele, de o scurgere de gaze, intr-o sala de jocuri electronice din centrul capitalei nipone, Tokyo; este vorba de incendiul cu cele mai multe victime care are loc in Japonia dupa cel de-al doilea razboi mondial Un ofiter al serviciilor secrete palestiniene a fost facut bucati de explozia masinii in care se afla, in Gaza, atentatul fiind revendicat de o grupare pina acum necunoscuta, care a denuntat colaborarea sa cu "inamicul sionist" In apropiere de Tulkarem, in Cisiordania, o femeie a fost ucisa si patru barbati au fost raniti de explozia taxiului cu care calatoreau; autoritatile fac cercetari pentru a afla cauza deflagratiei Doua persoane au fost ranite, dintre care una grav, de explozia unei bombe amplasate intr-un parc dintr-un cartier select al capitalei bulgare; explozia a pulverizat geamurile cladirilor din apropiere si a avariat o masina Doua explozii revendicate de un grup de gherila mexican s-au produs intr-o suburbie a capitalei mexicane, Ciudad de Mexico, provocind pagube materiale, fara a face insa victime Un magazin de materiale electrice, apartinind unui politist basc, a fost puternic avariat de explozia unei bombe fabricate artizanal, in Vitoria, capitala Tarii Bascilor; astfel de atacuri sint, in general, atribuite de autoritati tinerilor separatisti basci apropiati gruparii ETA, care duc de ani intregi o campanie de violenta urbana Un fost politist australian a fost omorit de o bomba pusa in masina sa, dupa ce a avut o altercatie dura cu o banda de motociclisti O explozie produsa de un cocktail Molotov a distrus o cafenea in cartierul majoritatii albaneze din Skopje, Macedonia, fara a face victime, dar provocind pagube insemnate. ISABELLA ALEXANDRESCU Ultimii lideri comunisti cehi, judecati pentru tradare Doi fosti inalti demnitari comunisti cehi ar putea fi deferiti justitiei sub acuzatia de tradare, act pe care acuzarea sustine ca acestia l-au comis in timpul invaziei sovietice din 1968, scrie cotidianul "Mlada Fronta Dnes", in editia sa de simbata. Potrivit aceleiasi surse, procuratura ar fi finalizat cazul ex-secretarului general al Partidului Comunist Cehoslovac, Milos Jakes, si al fostului premier Jozef Lenart, solicitind procurorului general judecarea celor doi pentru tradare. Jakes si Lenart devin astfel cele mai proeminente personalitati comuniste deferite justitiei dupa Revolutia de Catifea, din 1989, soldata cu colapsul sistemului impus de sovietici. In absenta unor comentarii oficiale, cotidianul ceh mai mentioneaza ca Lenart, 78 de ani, si Jakes, 79 de ani, ar fi comis tradarea complotind impotriva propriului popor alaturi de oficiali sovietici, in cladirea ambasadei fostei URSS din Praga, pe data de 22 august 1968. CONSTANTIN VLAD Galeria ororilor, bucuria nemtilor Expozitia de cadavre jupuite bate recordurile de afluenta O expozitie de cadavre, tratate printr-o metoda speciala de medicul Gunther von Hagen, s-a bucurat de un succes atit de mare dupa recenta sa deschidere, la Berlin, incit organizatorii au decis sa o mentina deschisa nonstop toata saptamina viitoare, dupa care va fi inchisa. De la inaugurarea ei, in 1995, in Japonia, expozitia a avut peste 7,5 milioane de vizitatori platitori din intreaga lume, dar la Berlin afluenta a batut toate recordurile, ajungind la un maximum de 850 de persoane pe ora. Exponatele, cadavre de oameni si animale, depasesc, ca aspect, pina si cele mai aprige imagini de cosmar. Gratie "plastifierii" - procedeul inventat si patentat de dr. Von Hagen - corpul mortilor este expus in amanunt, dupa cum dicteaza "simtul artistic" al doctorului. Muschii, intestinele si organele interne sint fie dezvaluite, fie insirate alegoric, socind, dar si fascinind privitorii. Cele mai multe dintre cadavre apartin unor persoane care au manifestat prin testament dorinta de a fi "imortalizate" prin plastifiere. Inainte de Berlin, expozitia s-a perindat prin Tokyo, Mannheim, Viena, Bale, Köln si Oberhausen. Urmatoarea etapa este Bruxelles, unde se va deschide pe data de 22 septembrie. TITI STRECHEANU [17][pl.dll?rid=expresro] 