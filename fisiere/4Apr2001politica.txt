 Verheugen ne trimite pe ultimul val Din nou o bila neagra pentru Romania din partea comisarului european pentru extinderea UE, Guenther Verheugen. Romania ramine in ultimul val, alaturi de Bulgaria si Turcia. Ieri, la Bruxelles, Guenther Verheugen a declarat ca toate tarile candidate, cu exceptia Romaniei, Bulgariei si Turciei, vor putea incheia negocierile de aderare la UE pina la sfirsitul lui 2002. Mai mult decit atit, Verheugen estimeaza ca aceste tari vor fi membre ale Uniunii inainte de 2004, astfel incit vor putea participa la alegerile pentru Parlamentul European. Verheugen a anuntat, conform Mediafax, ca executivul UE va prezenta pe 18 aprilie o propunere privind o perioada de tranzitie pentru circulatia libera a muncitorilor. Si aceasta, pentru ca anumite tari membre ale Uniunii au nevoie de forta de munca din exterior si unele sectoare ale economiei, precum noile tehnologii, cauta forta de munca. Conform statisticilor UE, un grup de 10 tari candidate se detaseaza fata de Bulgaria si Romania. TEODORA GEORGESCU Nastase, 75 de case Premierul Adrian Nastase si ministrul transporturilor si locuintei, Miron Mitrea, au pus ieri la pinz primele mistrii cu ciment la noul Cartier al Tineretului din Focsani. Peste 100 de oameni, printre care si saraci care au solicitat locuinte sociale ori pagubiti de la FNI, l-au asteptat pe Nastase si suita oficiala la scara trenului prezidential, care a sosit cu o intirziere de citeva minute. Dupa ce a taiat panglica la noul Centru de Transfuzii din Focsani si i s-au prezentat detalii din reconstructia noii gari din oras, Nastase a fost condus in cartierul "Sud", unde muncitorii echipati "ca la carte" au sapat deja prima fundatie. Locuinte de un miliard pentru saraci Premierul s-a declarat super incintat de noua investitie si a spus ca in ultimii ani s-a darimat prea mult si ca "e momentul sa reconstruim, ca tinerii sa inteleaga ca trebuie sa aiba incredere in noi". Impreuna cu Mitrea, Nastase a ingropat in ciment, intr-un tub de inox, un mesaj pompos adresat generatiilor viitoare. La marginea orasului Focsani vor fi construite in urmatoarele 17 luni, dupa cum a declarat primarul Decebal Bacinschi, 53 de garsoniere si 22 de apartamente la mansarda, pretul acestora din urma ajungind pina la un miliard de lei. Aceste locuinte vor fi destinate atit tinerilor saraci, cit si celor care vor sa le contracteze prin ANL. Primaria a primit deja peste 500 de cereri pentru aceste case. Premierul a mai promis ieri inca 50 de locuinte sociale, precum si ajutor pentru constructia a doua sali de sport. Nastase nu are nevoie de sfaturile lui Lupu Aflat la Focsani pentru a inaugura lucrarile in noul Cartier al Tineretului, premierul Adrian Nastase a declarat ca nu are de gind sa-l consulte pe Vasile Lupu pentru a finaliza legea care-i poarta numele si nici sa deschida cutia Pandorei in materie de proprietati. "Nu-l astept pe domnul Lupu sa vina din opozitie si nu cred ca avem nevoie de consultarile lui. Nu e vina mea ca domunul Lupu si PNTCD-ul nu au intrat in parlament si nu pot participa la dezbateri cu idei si propuneri", a declarat premierul, adaugind ca daca Vasile Lupu ar fi fost genial, legea ar fi trebuit sa fie gata. Nastase a mai declarat ca acum "trebuie cautati alti medici care sa dea alte medicamente legii". Premierul a spus ca intentioneaza sa repare greselile de dupa Ô45, si nu de la Burebista incoace, deci nu va accepta proba cu martori pentru restituirea proprietatilor. "Trebuie sa ne raportam la documente, nu la martori", a spus hotarit seful guvernului. Presedintele PNTCD Vrancea, fostul deputat Radu Minea si prieten bun cu Vasile Lupu, a declarat zilele trecute ca-l va astepta pe premier cu 20.000 de mocani din Muntii Vrancei daca nu va accepta proba cu martori. SILVIA VRINCEANU Planuri edilitare peste capul lui Basescu Primul-ministru Adrian Nastase s-a transformat in aliatul Agentiei Nationale pentru Locuinte in "razboiul declaratiilor" purtat de ANL, in ultima saptamina, cu primarul general al Capitalei, Traian Basescu. "Vom construi in Bucuresti, indiferent de ceea ce spune Basescu. Trebuie sa-l intelegem insa pe primarul general pentru ca, pina-n luna mai, se afla in campanie electorala pentru conducerea PD", a declarat, ieri, premierul, prezent la inaugurarea santierului de constructie de locuinte de la Focsani. Oricum, indiferent de planurile primarului Basescu, Nastase a promis ca se va construi in Capitala un nou campus universitar. Premierul a mai declarat ca au fost deja identificate citeva terenuri care nu sint ale primariei si care sint gata sa "accepte" noile case facute prin ANL. IULIANA ANGHEL Iliescu ia apararea chiriasilor si Rodicai Stanoiu Presedintele Romaniei a explicat ieri ca adresa trimisa de ministrul justitiei, Rodica Stanoiu, Curtilor de Apel din tara nu sugereaza adoptarea unei atitudini favorabile chiriasilor, ci solicita chiar respectarea legii. Ion Iliescu a explicat ieri ca legea insasi "care a fost adoptata de parlament pune aceasta chestiune (a protejarii chiriasilor - n.r.) cu toata responsabilitatea si da o baza legala in legatura cu chiriasii". Seful statului a criticat "primariile care nu prea s-au prezentat la proces", lucru despre care a spus ca "nu e corect". A amintit ca s-au dat sentinte in lipsa reprezentatilor primariilor, incalcindu-se "principiul fundamental in justitie "audiatur et altera pars", principiu care nu a fost respectat inclusiv cind au fost evacuati chiriasii. "Ce inseamna sa faci dreptate cind arunci pe drumuri in mod abuziv niste oameni?", s-a intrebat retoric presedintele. El e de parere ca se impune, in judecarea acestor spete, efectuarea unor anchete sociale. Presedintele a mai spus ca s-a avut in vedere, la emiterea controversatului ordin, faptul ca s-au restituit case pe baza unor documente false. CRISTIAN OPREA "Dimineata" isi aprinde paie in cap Dupa ce a anuntat cu surle si trimbite "iminenta cadere a guvernului Nastase", oficiosul PDSR, "Dimineata", scrie in editia sa de ieri ca "articolul a fost o simpla pacaleala de 1 aprilie". Se pare insa ca Stefan Mitroi nu s-a uitat de mult in calendar, sa afle ca articolul in care balacarea guvernul, PDSR si pe premierul Adrian Nastase a aparut in ziua de 2 aprilie, care nu este o zi dedicata pacalelilor. In plus, ministrul informatiilor publice, Vasile Dancu, declarase cu o zi inainte, dupa ce inrosise telefoanele redactiei "Dimineata", ca articolul este opera unui hacker. Ministrul a avut chiar amabilitatea sa ne explice ca a vorbit in redactia ziarului, de unde i s-a spus ca articolul nu le apartine. "Ne pare rau pentru cei care nu au stiut sa aprecieze gluma", se arata intr-o nota aparuta in editia de ieri a ziarului "Dimineata", semnata, de aceasta data, in numele intregii redactii. Cu siguranta, printre cei care nu au apreciat "gluma" s-au numarat si liderii PDSR, din moment ce guvernul a fost atacat chiar de catre cei platiti sa ii ridice ode. "Nici vorba ca executivul condus de Adrian Nastase sa se afle in pragul caderii. Dimpotriva", mai scrie in explicatie. Dimpotriva ce? Dimpotriva, guvernul Nastase se afla in plin urcus in actul de guvernare? Sau este pe cale sa se eternizeze? LUCIAN PURCAREANU Primarul general acuza guvernul de deturnare de fonduri Traian Basescu, primarul general al Capitalei, redeschide razboiul cu guvernul, acuzind cabinetul Adrian Nastase ca a deturnat fonduri in valoare de 8.000 de miliarde de lei, bani care ar fi trebuit distribuiti catre domenii precum sanatatea, invatamintul, persoanele cu handicap, turismul, aviatia si vamile, informeaza Mediafax. "Toate aceste fonduri deturnate reprezinta contributii ale populatiei sau ale unor societati comerciale, care se indreapta catre sacul infinit al bugetului de stat. Mai mult, guvernul promitea ca, prin mentinerea acestor fonduri speciale, fiscalitatea va scadea. Dar, in realitate, populatia va suporta in acest an o crestere a fiscalitatii cu 1,5 la suta, fata de anul 2000", a declarat primarul. Basescu sustine ca fondul special pentru sanatate, cel pentru invatamint, care era destinat cheltuielilor materiale ale scolilor, cei 500 de miliarde de lei din fondul special pentru persoanele cu handicap si cei 131 de miliarde de lei meniti sa stimuleze agroturismului nu se mai utilizeaza conform destinatiei initiale, ci se constituie in venituri la bugetul de stat. Potrivit lui Basescu, singurele fonduri care isi mentin destinatia sint cele cu excedent si acestea vizeaza drumurile, asigurarile de sanatate, somajul si dezvoltarea energetica: "Conform legii, fondurile excedentare trebuie sa-si mentina destinatia initiala, insa in cazul de fata acestea sint utilizate pentru cheltuielile proprii ale guvernului. Acest excedent nu reprezinta decit inselarea populatiei care contribuie cu bani la niste fonduri, care apoi sint confiscate de guvern". In replica, premierul Adrian Nastase a declarat: "Nu stiu daca cel care a fost ministru in guvernul care a pus economia Romaniei la pamint in ultimii patru ani poate sa ne puna atitea intrebari. Circotasi vor exista intotdeauna, dar ei trebuie lasati in urma". MONA STOICA Tara arde si baba se piaptana! Senatorii lucreaza la Legea jurnalistului Sa facem o lege pentru jurnalisti, spun unii dintre actualii guvernanti, printre care si ministrul justitiei, Rodica Stanoiu. Sa facem, a spus anul trecut si fosta putere, multi senatori PNL, PNTCD, PD si UDMR punindu-si semnaturile pe un proiect de lege a jurnalistului. Proiectul a fost promovat de ziaristul Ion Ciochina, dar initiatori sint 75 de senatori din toate partidele legislaturii trecute. Proiectul a fost avansat Biroului Permanent al Senatului exact acum un an, dar n-a apucat sa fie discutat pina acum. Comisia pentru cultura, arta si mass-media, condusa de senatorul PDSR Adrian Paunescu, va face raportul asupra acestuia, deci ii va da o forma cit mai apropiata de cea finala, asta in cazul in care va fi de acord cu proiectul. Simona Marinescu asteapta sugestii Pentru ca in text sint prevazute si articole referitoare la asigurarile sociale, Comisia pentru munca si protectie sociala, condusa de Simona Marinescu, a deschis ieri discutiile pe marginea proiectului de lege a jurnalistului. Senatorii din aceasta comisie au vrut insa, sa afle mai intii, opinia jurnalistilor in legatura cu acest proiect, drept care au invitat la discutii toate asociatiile profesionale. "Nu ne intereseaza o asemenea lege", a spus Bogdan Ficeac, redactor-sef al cotidianului "Romania Libera" si membru al Clubului Roman de Presa, dar a specificat ca in discutia de ieri nu reprezinta clubul. El a persiflat orice intentie de a reglementa activitatea jurnalistului declarind, ca "de obicei, legile astea vin sa ajute cumva o anumita categorie sociala". "Simtiti ca presa e pe moarte? E un segment al societatii care merge. De ce nu dati o lege pentru artisti, pentru actori care mor de foame. Toti vreti sa ne ajutati pe noi", a spus jurnalistul, care a reusit sa-l irite pe initiatorul proiectului, Ion Ciochina. "Pai atunci, haideti sa nu reglementam nici traficul cu arme ca si asta merge bine si ar aduce si bani la buget", a replicat Ion Ciochina. Senatorii prezenti in sala, printre care nu s-au numarat decit trei initiatori ai proiectului, au cerut o aminare a dezbaterii pina cind jurnalistii din toate asociatiile profesionale se vor pune de acord asupra unui punct de vedere comun. Simona Marinescu a spus ca va solicita acest lucru astazi in Biroul Permanent al Senatului, dar a cerut ca toate organizatiile de jurnalisti sa trimita comisiei senatoriale puncte de vedere scrise asupra acestui proiect. Ce prevede proiectul Conform proiectului, jurnalistul roman poate infiinta, precum avocatii, cabinete jurnalistice, calitatea de ziarist fiind acordata de o comisie speciala de atestare. Acestea sint niste prevederi asupra carora specialistii din CRP au avut obiectii, considerind conditiile impuse pentru exercitarea profesiei de jurnalist asemanatoare cu cele ale "organului de presa al Comitetului Central al PCR". In proiect se face referire si la o casa de asigurare speciala pentru jurnalisti, ceea ce s-ar vrea un paralelism cu sistemul asigurarilor sociale. NARCISA IORGA Bref Alcoolemie de 0,97 la mie la PDSR Covasna Seful Inspectoratului de Politie al Judetului (IPJ) Covasna, colonelul Marcel Stoica, a confirmat ieri ca Ioan Mugur Topolnitchi, vicepresedinte al filialei PDSR Covasna, a solicitat cu ocazia accidentului de circulatie din 21 martie a.c., inlocuirea probei sale de singe cu proba altei persoane. Precizam ca autorul accidentului, petrecut pe raza comunei Brates, a distrus doua autoturisme, provocind pagube de 150 de milioane de lei, si a fost gasit cu alcoolemie de 0,97 la mie.(P.D.) Imaginea PDSR, in greva foamei Adrian Suciu, fost consilier de imagine al PDSR Cluj in campania electorala, a intrat in geva foamei, in semn de protest ca nu a reusit sa-si gaseasca un loc de munca, in ciuda incercarilor facute in ultimele trei luni. El a postat in centrul Clujului un afis: "Sint somer, m-am saturat. Ca ultim gest public, vreau sa mor de foame intre oameni si nu singur acasa". (M.F.) Dancu nu stie, dar face Infiintarea unor birouri de informatii publice in teritoriu, a fost unul dintre subiectele prezentate ieri de ministrul informatiilor publice, Vasile Dancu, la conferinta saptaminala de presa a PDSR. Dincu nu a stiut insa sa explice cit va costa infiintarea birourilor, cite persoane vor fi angajate si in cite birouri. El a spus doar ca vor fi doi-trei angajati intr-un birou din prefectura, cu salarii de circa trei milioane de lei pe luna. Despre dotare nu a spus insa nimic.(L.P.) Simona cere PD maniere elegante Simona Marinescu va propune colegilor sai de partid un cod de conduita, luind aceasta decizie dupa "campania electorala" interna pentru functia de presedinte al PD. "Am simtit in PD o anumita agresivitate atunci cind mi-am prezentat propria motiune, agresivitate care ar fi putut fi evitata daca s-ar fi respectat regulile generale de comunicare, daca s-ar fi aratat mai mult respect si intelegere", a declarat Simona Marinescu ieri, dupa ce a primit hotarirea prin care motiunea sa a fost validata de comisia speciala a PD. (N.I.) Muscate tricolore in Cluj In curind, municipiul Cluj-Napoca ar putea fi renumit nu numai prin prezenta bancilor vopsite in culorile drapelului national ci si prin rondurile de flori din parcurile publice care vor fi plantate in culorile rosu, galben si albastru. Florile vor fi puse la dispozitie de catre Statiunea de Cercetare si Productie Pomicola Cluj. Gheorghe Funar a mai avut initiative asemanatoare si in anii trecuti, cind a plantat lalele in culorile rosu-galben si albastru. La scurt timp insa de la inflorirea acestora, lalelele de culoare albastra au fost furate.(M.S.) "Fabricat in Romania" Ministrul informatiilor publice, Vasile Dancu, a prezentat ieri un program national, intitulat "Fabricat in Romania", destinat promovarii produselor si serviciilor romanesti. "Vrem sa stimulam consumul intern si productia marcilor romanesti", a declarat Dancu. Ministrul a aratat ca proiectul a fost propus de catre Asociatia pentru Promovarea Produselor si Serviciilor din Romania, si urmeaza se se autofinanteze. "Seful simbolic al proiectului va fi premierul Adrian Nastase", a mai spus Dancu. (L.P.) [19][pl.dll?rid=expresro] 