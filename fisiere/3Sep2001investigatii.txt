 Demascare in direct la Antena 1 Jenanta sedinta de demascare, organizata in direct, simbata seara, la jurnalul Antenei 1, cu Radu Cosarca in rol de comisar al poporului, si cu fostul politist Adrian Pitu, pe post de dusman de clasa. Ei bine, celor de la Antena 1 nu le-a cazut deloc bine ca un fost ofiter din Romania a cerut - si a obtinut! - azil politic in Ungaria, dupa ce a incercat, timp de mai multi ani, sa scoata la lumina o serie de abuzuri ale politiei de acasa. "Dumneavoastra ati ales acum un alt drum...", i-a aruncat Cosarca interlocutorului sau, sugerind tradarea. Asta, in timp ce reporterul trimis la Debretin se tinguia ca echipa Antenei 1 n-a fost lasata sa filmeze in lagarul de azilanti - lipsa de colaborare tipic ungureasca, intelegeti unde bateau acuzatorii publici! Monarhist, tainuitor de dosare si un pic sarit de pe fix, cam acesta a fost portretul pe care jurnalul Antenei 1 a incercat sa i-l construiasca lui Adrian Pitu. Iar pentru asta a avut, din plin, ajutorul politistilor din Lugoj, adica tocmai cei pe care azilantul din Lugoj ii acuza. In timp ce mahari din conducerea politiei se lafaie in vile si conduc masini superlux, fostul politist de la Lugoj, care a incercat sa dezvaluie unele abuzuri, traieste pe muchie de cutit, impreuna cu sotia si cu un copil mic, intr-un lagar de refugiati de pe teritoriul tarii vecine. "Evenimentul zilei" a relatat primul despre existenta fostului politist refugiat in Ungaria. Si tot primul a informat despre faptul ca a primit azil politic. Apoi, un coleg de breasla din Ungaria ne-a sunat pentru a ne cere amanunte despre caz. Asa se face ca subiectul a aparut si in paginile unui ziar din tara vecina. Comedia absurda de aici incepe: o prestigioasa agentie de stiri din Romania preia subiectul din... presa maghiara si, imediat, toate celelalte institutii mass-media din tara se pun in miscare. Printre ele, Antena 1, in cautare de tradatori. Observator S-a spinzurat pentru ca n-a fost lasat sa lucreze in Iugoslavia Alexandru Nechita Ilie (22 de ani), din orasul Dorohoi, judetul Botosani, a fost ingropat la sfirsitul saptaminii trecute dupa ce in urma cu citeva zile s-a spinzurat. In biletul lasat parintilor, Alexandru a scris ca nu este vinovat de furtul unor cabluri provenind de la RomTelecom si SNCFR asa cum a sustinut Politia Dorohoi in urma cu mai multe luni atunci cind l-a considerat unul dintre autorii respectivelor sustrageri. "Eu nu am furat nimic. Ei sint niste porci, de la cel mai mare politai, pina la cel mai mare procuror. Din cauza voastra m-am sinucis", scrie Ilie in biletul de adio. El revenise acasa dupa ce incercase sa plece la munca in Iugoslavia. Parintii lui Ilie spun ca la punctul de trecere a frontierei din Jimbolia, judetul Arad, vamesii nu i-au permis sa paraseasca tara, deoarece in evidentele lor acesta figura cu interdictie fiind acuzat de furt. In penultima saptamina a lunii august, mai afirma rudele lui, Alexandru a fost chemat la Parchetul de pe linga Judecatoria Dorohoi. Acolo tinarului i s-ar fi comunicat ca a fost scos de sub urmarire penala, iar interdictia de a nu parasi localitatea si tara nu mai erau valabile. Parchetul si Politia de la Dorohoi l-au acuzat si cercetat pe Ilie sub acuzatia ca in primavara a participat impreuna cu alti trei tineri la furtul unor cabluri de telecomunicatii ale RomTelecom-ului din comuna Vaculesti si ale SNCFR-ului de pe doua rute din apropierea orasului Dorohoi. In luna iulie, el a fost si arestat timp de cinci zile, dar Parchetul a dispus eliberarea pentru ca nu au fost suficiente probe care sa permita inculparea si trimiterea lui in judecata. Rudele mai afirma ca toate acuzatiile politiei si Parchetului din Dorohoi impotriva lui Alexandru s-au bazat doar pe declaratiile unor copii. Politia si Parchetul din Dorohoi nu au facut nici o declaratie in legatura cu acuzatiile lui Ilie. CRISTIAN DIMOFTE La sase luni de la uciderea sa, Sasa Disici a ramas si fara strada Ministrul de interne Ioan Rus este inca asteptat sa raporteze ca toti asasinii au fost prinsi In urma cu sase luni, in noaptea de 3/4 martie, plutonierul-major Sasa Disici murea impuscat in spate, la Ianova, in timp ce urmarea niste hoti de masini. Moartea sa a declansat o ancheta fara precedent inTimisoara si in judetele limitrofe. Pina la urma, a fost identificata o singura persoana suspectata de crima, Radu Octavian Opris, care insa s-a sinucis inainte de a face declaratii. Sasa Disici a fost inmormintat cu onoruri militare si a fost ridicat, post mortem, la gradul de sublocotenent. Sosit la mormintul politistului, ministrul de interne Ioan Rus a declarat ca se va intoarce in acelasi loc atunci cind asasinii lui Sasa vor fi prinsi. Ministrul Rus este asteptat in continuare sa raporteze: "Sasa, am indeplinit miniunea". Nu s-a dus la indeplinire nici propunerea ca strada pe care locuia Sasa Disici sa poarte numele politistului. "Noi, familia, nu am dorit acest lucru, desi gestul a fost foarte frumos. Sotia mea nu suporta sa vada in fiecare zi numele fiului pierdut", ne-a declarat, cu ochii in lacrimi, Slavco Disici, tatal politistului ucis la datorie. SERGIU MIAT Bratul legii nu ajunge la Vadim De mai bine de doua luni, SC "Fundatia-Editura Romania Mare" SRL, editorul ziarelor "Romania Mare" si "Politica", a devenit o firma-fantoma. Am demonstrat saptamina trecuta, pe baza de documente, ca firma "functioneaza" (un fel de-a spune) intr-un sediu-fantoma, un apartament care nu-i apartine si nu i-a apartinut niciodata. Toate actele privind acest sediu, depuse la Registrul Comertului de catre iranianul Reza Kaja, sint niste falsuri grosolane. In ciuda dezvaluirilor din "Evenimentul zilei", dar si din celelalte cotidiane centrale, autoritatile romane (Garda Financiara, Politia Economica, Parchetul) nu s-au sesizat inca, preferind sa doarma in papuci. Toti cei in masura sa declanseze o ancheta privind afacerea "Romania Mare" asteapta, probabil, un ordin politic pentru a-si face datoria. Dupa cum se stie deja, pe 18 iunie 2001, Corneliu Vadim Tudor impreuna cu Marcu Tudor, Lidia Samson si Pavel Tudor au cesionat (vindut) partile sociale detinute la "Fundatia-Editura Romania Mare" SRL catre Maria-Magdalena Dumitru. Pretul tranzactiei a fost de doua milioane de lei. Pe 27 iunie 2001, Maria-Magdalena Dumitru cesioneaza toate partile sociale cumparate cu noua zile in urma de la fratii ei, catre iranianul Reza Kaja. Suma acestei ultime tranzactii a fost aceeasi: doua milioane de lei. Documentele care au legalizat cele doua tranzactii au fost autentificate in fata notarilor Dumitru Apostoiu, respectiv Melania Popa. Ambii notari afirma ca actele prin care, Vadim Tudor si fratii sai au vindut firma iranianului Reza Kaja au fost semnate in fata lor. Indiferent de elucubratiile lui Vadim Tudor, care nu mai recunoaste acum vinzarea SC "Fundatia-Editura Romania Mare" SRL, familia lui Vadim Tudor nu mai detine nici o actiune la trustul care inca editeaza saptaminalele "Romania Mare" si "Politica". Conform ultimului contract incheiat la Rodipet, editorul saptaminalelor amintite este firma patronata acum de iranianul Reza. Pina la aceasta ora nu avem informatii ca exista o alta firma care sa fi preluat editarea acestor reviste. Cum redactor-sef al revistei "Romania Mare" a ramas Vadim Tudor, concluzia fireasca este ca plata serviciilor lui Vadim este suportata de catre persan, in aceeasi situatie aflindu-se toti angajatii acestei reviste. Dincolo de falsurile care au insotit tranzactia dintre sora lui Corneliu Vadim Tudor, Maria-Magdalena Dumitru, si iranianul Reza Kaja, ne-a atras atentia pretul incredibil de mic la care s-a vindut trustul de presa al lui Vadim. Doua milioane de lei! In schimbul acestei sume, Reza a primit, conform contractului de cesiune autentificat pe 27 iunie a.c., "actele constitutive, actele contabile, intreg pasivul si activul societatii, precum si stampilele societatii". Cum tranzactia a avut totusi loc, ramine de vazut care este suma reala platita de persanul Reza Kaja si ce se ascunde in spatele acesteia. Semnalam totusi (inclusiv pentru autoritatile care tac suspect!) asemanarea care exista intre vinzarea "Romaniei Mari" si instrainarea unor firme cu datorii mari la banci sau la bugetul de stat. In Romania, tara tuturor posibilitatilor, opereaza de citiva ani filiere prin care se "spala" datoriile unor firme cu probleme. Una dintre aceste filiere este iraniana, fenomenul fiind deja cunoscut inclusiv de serviciile secrete romanesti. Metodele aplicate sint extrem de simple. Prima metoda se reduce la cesionarea datoriilor catre un cetatean strain care utilizeaza un pasaport fals si care, ulterior, dispare din Romania. Ce-a de-a doua metoda presupune divizarea societatii in alte doua firme: una "curata", fara debite, iar cealalta incarcata de datorii. Firma care a preluat datoriile este vinduta unui strain care utilizeaza un pasaport fals si care nu este niciodata de gasit pentru creditori. Comisionul cerut de "geambasii" de firme pentru o asemenea operatiune este cuprins intre 5% si 20% din totalul datoriilor care se cer spalate. Culmea este ca legislatia romana permite o asemenea tranzactie. Si in cazul vinzarii "Romaniei Mari" am putea avea surpriza sa constatam aceleasi lucruri. Daca datoriile acesteia de peste 580 milioane lei, datorii aflate inca in litigiu, n-ar justifica inca apelarea la "geambasul" persan, trebuie amintit faptul ca Vadim Tudor are intentate foarte multe procese in care i se cer daune ce totalizeaza mai multe miliarde de lei. In cazul in care Vadim ar pierde toate aceste procese (citeva le-a pierdut deja), daunele morale nu pot fi achitate decit prin executarea societatii care editeaza saptaminalul "Romania Mare". Or, Vadim n-ar putea scapa cu fata curata si buzunarul intact decit debarasindu-se de societatea ce editeaza fituica "Romania Mare". Ceea ce s-a si intimplat deja. DAN BADEA Politia si Parchetul lasa impresia ca asteapta o comanda politica pentru a demara anchetarea vinzarii firmei "Fundatia Editura Revista Romania Mare" SRL Relatiile lui Vadim din politie, Parchet si servicii secrete Relatiile lui CV Tudor cu ofiteri superiori din politie si servicii secrete si cu magistrati din Parchet si Justitie sint de notorietate. La un moment dat, ziarele au prezentat chiar schema unei "caracatite" a infiltrarii Partidului Romania Mare in aceste structuri importante ale statului. Generalul Costica Voicu (cel despre care se aude ca ii va lua locul generalului Sandu la conducerea IGP), generalul Pavel Abraham, secretar de stat in MI (care a si publicat in revista "Romania Mare"), Alexandru Tuculeanu, prim-procuror general adjunct al Romaniei, si Doru Trifoi, prim-adjunct al ministrului de justitie, precum si directorul SRI, Radu Timofte, sint cele mai importante persoane din structurile de stat cu care Vadim are sau a avut legaturi strinse. Nu trebuie neglijat nici faptul ca fosti sau actuali generali importanti au devenit membri PRM, sau sint macar simpatizanti ai partidului condus de Vadim: Iulian Vlad, fostul sef al Securitatii, generalii Marcu si Cristea, din SRI, generalii Neagu Cosma, Corneliu Grigoras si Bebe Tanasescu, din SIE, generalii Nitu, Chelaru, Muresan si Ardelean din Ministerul de Interne, si lista ar putea continua. Cei mai multi dintre acestia au fost banuiti ca i-au furnizat lui Vadim date secrete ori de cite ori a avut nevoie. In revista sa au aparut informatii secrete (care ulterior s-au dovedit adevarate) sub semnatura "Vulturul Cruciat", "Departamentul Anticoruptie" sau pur si simplu "Un grup de ofiteri din SRI, MI si MApN". Se stie, de altfel, ca Partidul Romania Mare este primul partid caruia i s-a permis sa aiba in structuri membri ai fostei Securitati (in special cei care au facut politie politica), ofiteri SRI etc.. Cel mai celebru este cazul lui Ilie Merce, acela care l-a "exploatat" informativ pe tribun pina in 1989 si care, in 1994, a plecat de la SRI direct in PRM, unde s-a spus ca a devenit seful serviciului secret al lui Vadim si eminenta cenusie a PRM. CHRISTIAN LEVANT De ce tac anchetatorii? De parca nimic senzational nu s-ar fi intimplat in urma vinzarii Fundatiei-SRL "Romania Mare", politia si Parchetul continua sa taca milc, manifestind o neobisnuita pasivitate, in ciuda faptului ca apar numeroase fapte penale, savirsite in momentul cind s-a realizat tranzactia. De ce tac autoritatile si de ce minte Vadim? Iata doua intrebari carora vom incerca sa le gasim citeva explicatii. De cind a aparut in presa scandalul cu vinzarea "Romaniei Mari", ziarul nostru a contactat zilnic Parchetul General si IGP pentru a afla daca au fost demarate cercetari in legatura cu numeroasele infractiuni de fals si uz de fals, dar si alte posibile infractiuni, de natura economica sau din alta sfera, ce s-ar fi putut comite o data cu vinzarea "Romaniei Mari" iranianului- fantoma. Cu toate acestea, Parchetul si politia nu au demarat cercetarile. Ceea ce inseamna ca aceste institutii refuza sa-si faca datoria ori, si mai grav, mult- pomenita "Retea Romania Mare" din Parchet, politie si servicii secrete inca lucreaza si il acopera pe Tribun, oricit de grave ar fi faptele savirsite de el. Amintim cititorilor (si institutiilor abilitate) elementele care pot conduce la incadrarea in Codul penal a afacerii "Romania Mare, vinduta unui iranian". 1) Existenta iranianului Reza Kaja. El figureaza, potrivit unui pasaport prezentat in fata notarului Melania Popa, ca intrat in Romania in martie anul acesta, cu viza de sedere valabila pina in 21 octombrie 2001. Mai mult, el a fost vazut in carne si oase de respectivul notar. Insa Kaja nu figureaza in baza de date a Politiei de Frontiera privind strainii care au intrat in Romania si nici macar Ambasada Iranului nu a confirmat existenta lui. 2) Apartamentul din strada Ion Mihalache. Imobilul, care figureaza la Registrul Comertului ca sediu al SC "Fundatia-Editura Revista Romania Mare" SRL si ca apartinind iranianului Reza Kaja, este locuit, cu acte in regula, de familia Lupu. 3) Inexistenta personajului Marian Gostinar. Acesta nu figureaza in calculatoarele MI, desi el apare in actele de vinzare-cumparare ca "vinzator" catre iranian al noului sediu al "Romaniei Mari". 4) Furtul datelor personale ale lui Constantin Maracine din evidentele MI. Aceste date au fost folosite pentru a-i crea o identitate falsului Marian Gostinar. 5) Falsul stampilei administratiei de locatari. Pe stampila reala a blocului unde figureaza noul sediu al "Romaniei Mari" este inscrisa strada "1 Mai". Cea falsa poarta denumirea mai noua: "Bdul Ion Mihalache". 6) Folosirea in fals a insemnelor si a unor semnaturi apartinind notarului Apostoiu. In afara de aceasta serie de falsuri, autoritatile mai trebuie sa dovedeasca, la cererea lui Vadim, daca nu cumva fratii lui au adus o sosie sau o clona in fata notarului Apostoiu atunci cind s-a cesionat "Romania Mare"; daca un anume Lazar Cristian a dus sau nu, pe numele lui Vadim, actele la Registrul Comertului si daca aceasta institutie a comis sau nu un fals (asa cum se poate subintelege din declaratiile lui C.V. Tudor) atunci cind a eliberat, pe data de 4 iulie 2001, certificatul de inmatriculare a firmei "Fundatia-Editura Revista Romania Mare SRL". Iata cit de simplu ar putea verifica autoritatile legalitatea acestei afaceri: audierea fratilor lui Vadim, a celor doi notari, a vecinilor din blocul 16 B+C din Bdul Ion Mihalache nr. 45. Cercetarile ar urma sa fie continuate cu verificarea criminalistica a documentelor presupuse a fi false. O implicare a serviciilor secrete ar putea ajuta politia si Parchetul in lamurirea acestei afaceri. CHRISTIAN LEVANT Lupul - paznic la stina "Sibiul impotriva stapinului" Presedintele CJ Sibiu, Eftimie Costeiu, acuzat de deturnare de fonduri si afaceri ilegale pe banii contribuabililor; Presedintele Comisiei pentru cercetarea abuzurilor si petitii din Senat, Ion Honcescu, a cerut IGP demararea unei anchete fata de actiunile intreprinse de stabul sibian; In iulie a.c., Costeiu a fost dat afara din PSD pentru "sfidarea statutului partidului si abateri disciplinare" Recent, un grup de consilieri alesi ai Consiliului Judetean (CJ) Sibiu a reclamat Comisiei pentru cercetarea abuzurilor si petitii din Senat despre faptul ca presedintele CJ Sibiu, Eftimie Costeiu (n.r. - fost membru PDSR, dat afara din partid la inceputul lunii iulie a.c. pentru ca a "sfidat statutul si a avut abateri disciplinare"), s-a folosit de pozitia detinuta, savirsind mai multe actiuni "cu iz penal". Ulterior sesizarii, senatorul Honcescu - presedintele comisiei parlamentare amintite -, a apelat la Ministerul Finantelor pentru a verifica daca cele reclamate de consilierii sibieni se confirma. Totodata, au fost sesizate si Prefectura Sibiu precum si Inspectoratul General al Politiei (IGP) pentru a stopa actiunile lui Eftimie Costeiu si a vedea daca incalcarea grava a legii de catre acesta intra sub incidenta Codului penal. Cintare si frigidere second-hand pe banii contribuabililor Directia Generala de Indrumare si Control Fiscal (DGICF) din cadrul Ministerului Finantelor a efectuat un control la mai multe institutii publice din judetul Sibiu, constatind ca multe din faptele reclamate, ce-l incrimineaza pe Eftimie Costeiu, se confirma. Astfel, in raportul DGICF se arata ca, incepind din vara anului trecut si pina la inceputul lunii august a acestui an, mai multe primarii, centre de plasament si spitale din judetul Sibiu au achizitionat bunuri si servicii - fara organizarea de licitatii - de la o singura firma: "Balanta" SA Sibiu. Conform raportului, "intre 20 iulie 2000 si 1 august a.c., mai multe institutii publice au cumparat de la "Balanta" cintare diverse, insumind peste 453,13 milioane lei, precum si servicii sau frigidere second-hand de peste 144,36 milioane lei". Pina aici, nimic suspect. Cu exceptia faptului ca achizitionarea bunurilor respective s-a facut doar printr-o singura sursa, pe baza de oferta, fara licitatie. Verificind de ce "Balanta" s-a infruptat - fara concurenta - din banul public, ce sa vezi? Eftimie Costeiu figureaza ca actionar semnificativ (nu se stie ce procent detine din pachetul de actiuni de 73,96a detinut de PAS "Balanta"). Mai mult, el este chiar managerul general al "Balanta" SA Sibiu. Mai pe romaneste spus, Costeiu a profitat de faptul ca "serviciile publice ii sint subordonate presedintelui CJ" si a bagat institutiilor publice pe git "Balanta", astfel incit banul public sa intre la firma pe care o manageriaza si la care este actionar. "Suveica" financiara a lui Costeiu a mers si la Drumuri si Poduri Giumbuslucurile operate de Costeiu cu banul public nu s-au oprit insa aici. O alta societate, Drumuri si Poduri SA Sibiu - ale carei actiuni sint detinute in totalitate de CJ - a fost si ea "cuplata" cu "Balanta". Controlul Ministerului Finantelor a scos la iveala ca Drumuri si Poduri a utilizat ca sediu administrativ spatii apartinind societatii unde Costeiu este manager. In plus, Drumuri si Poduri a achizitionat servicii, carburanti si bunuri, de unde altundeva decit de la firma privata pastorita de Costeiu. "Valoarea totala a tranzactiilor realizate intre Drumuri si Poduri - beneficiar si "Balanta" SA - furnizor a fost, in perioada iulie 2000 - 2 august 2001, de 10,969 miliarde lei", se arata in raportul Ministerului Finantelor. In plus, se precizeaza ca la sfirsitul primului trimestru al anului in curs, Drumuri si Poduri figura ca debitor catre "Balanta" cu peste 9,241 miliarde lei. Interesant este ca, desi administratiile locale se vaita ca blocajul financiar afecteaza grav derularea la termen a platilor aferente serviciilor contractate, in cazul relatiei de afaceri Drumuri si Poduri - "Balanta", decontarea tranzactiilor s-a realizat la termene cuprinse intre o zi si 16 zile. Ca (deh!) doar Costeiu dribla, centra, si tot el dadea cu capul! Podul vechi era, de fapt, nou. Si este chiar in comuna unde Costeiu are casa Un capitol aparte al raportului efectuat de Ministerul Finantelor il constituie "povestea" finantarii unui pod pe drumul comunal 59 Sebesul de Jos, comuna Turnu Rosu - localitate unde Costeiu detine o casa. In intervalul octombrie - decembrie 2000, CJ Sibiu a cerut si a primit din Fondul special al drumurilor, pentru "reparatia capitala" a podului amintit, peste 394,8 milioane lei, iar in acest an alte 1,5 miliarde lei. Numai ca, in momentul in care Ministerul Finantelor s-a dus la Sibiu, ce sa vezi? Documentele aferente podului au aratat ca acesta este "un obiectiv nou", care nu necesita "reparatii capitale". Astfel, putem spune ca a existat o deturnare de fonduri, atita vreme cit sumele primite pentru podul de la Turnu Rosu trebuiau repartizate la capitolul "cheltuieli de capital", nu la "reparatii capitale". Chestionat de inspectorii Ministerului Finantelor in legatura cu podul respectiv, Eftimie Costeiu a ingaimat ca lucrarile la podul respectiv "au fost realizate pe amplasamentul unui pod mai vechi", fara insa a prezenta documentele justificative in acest sens. Minunea e alta. Ca podul de la Sebesul de Jos ii trebuia lui Costeiu ca sa ajunga acasa. Si nu putea trece pe unul reparat. Scos din politica (PSD) la Sibiu se contureaza un stapin pe care nu-l poate infrunta nimeni. OVIDIU ZARA Nenea Nelu a trait patru ani cu fetita vecinilor Acum in virsta de 11 ani, fetita este strigata de ceilalti copii "Violata!" Politia din Timisoara a inceput urmarirea penala impotriva lui Ion Puscas (51 de ani) acuzat de pedofilie. Atit victima, o fetita de 11 ani, cit si fosta lui sotie au declarat organelor de ancheta ca a fost vorba initial de un viol, urmat de numeroase alte contacte sexuale. Expertiza medico-legala a confirmat ca fetita prezinta o deflorare mai veche. Ion Puscas nu vrea sa recunoasca nimic, desi toate probele sint impotriva lui. Cazul a fost prezentat de un post local de televiziune din Timisoara, fara ca minora sa fie protejata si de atunci copiii din cartier striga dupa ea: "Violata!" Ion si Mironica Puscas s-au casatorit in urma cu 29 de ani, dar au trait impreuna mult timp cu regretul ca n-au avut copii. Intr-o zi, monotonia casniciei lor s-a rupt atunci cind in usa familiei Puscas a aparut o fetita infometata si murdara care a cerut ceva de mincare. Sotii Puscas o cunosteau pe fata pentru ca era fiica unor vecini. Micuta fusese, in anul 1994, victima unui accident din care a scapat cu viata ca prin minune. Ea cazuse de la etajul IV si s-a ales numai cu o sperietura si cu leziuni usoare. Din ziua in care au primit-o pe fetita in casa, sotii Puscas au avut grija de ea ca de propriul lor copil. "M-am atasat de fetita. Parintii ei, veniti de undeva de prin Moldova, aveau o situatie grea si, cu acordul lor, ne-am ocupat noi de copil. Umbla la cersit cu tiganii din cartier, asa ca mi s-a facut mila de ea. Am inscris-o si la gradinita", isi aduce aminte cu lacrimi in ochi Mironica Puscas. "Eu si nenea Nelu facem futic" "Putin inainte ca fetita sa mearga la scoala, era prin anul 1997, l-am surprins pe sotul meu in dormitor, in pielea goala, in pat, peste fetita. Cind m-a vazut, a tras repede plapuma si a spus ca micuta venise linga el. Dupa aceea, am intrebat copilul ce face nenea Nelu cu ea si mi-a dat un raspuns stupefiant: facem futic, asa cum faci si tu cu el. Stau pe spate, cu picioarele desfacute, si el face futic. Imi da cite o ciocolata sau 5-10 mii de lei", povesteste sotia lui "nenea Nelu". La citeva zile dupa ce si-a surprins sotul facind sex cu o minora, Mironica a gasit in masina de spalat o pereche de chilotei si un maiou pline de singe. Ele au apartinut fetitei violate careia, din motive de protectie, nu-i vom dezvalui identitatea. La reprosurile repetate pe care i le-a facut sotului in legatura cu relatia de pedofilie pe care acesta o avea cu fetita vecinilor, Mironica s-a ales de fiecare data cu o bataie crunta. Ea le-a spus si parintilor fetei ca micuta a fost violata de sotul ei, dar acestia nu au crezut, fie din ignoranta, fie pentru ca fetita, de frica, spunea ca nu patise nimic. "Nenea Nelu" si-a continuat nestingherit orgiile sexuale cu fetita vecinilor, fara ca cineva sa intervina. Dupa un timp, a renuntat la sotie, pe care a izgonit-o din casa. Mironica Puscas s-a adresat, pina la urma, politiei. Fata de suferintele si traumele psihice pe care le suporta acum fetita violata, Mironica poarta o imensa culpa morala. Ea nu a apelat la politie, ca sa demaste relatiile sexuale pe care sotul ei le practica cu o minora, decit in momentul in care a fost data afara din apartamentul familial. Suferinta ei, careia ii face fata cu greu acum, este si ea o consecinta a tacerii complice de mai bine de patru ani. Abia acum Mironica isi acuza sotul de pedofilie si ii pare cumplit de rau de micuta nevinovata, pe care ar fi vrut sa o creasca asa ca pe copilul ei. Cit despre "nenea Nelu", acesta a declarat ca totul este o minciuna si a negat vehement totul. Atit marturiile fostei sotii, cit si declaratia scrisa a fetei il acuza insa. Ion Puscas a mai avut de a face cu legea in anul 1996, cind a fost cercetat penal pentru trafic de influenta si inselaciune. SERGIU MIAT [17][pl.dll?rid=expresro] 