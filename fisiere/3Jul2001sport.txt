 "Pinalti" i-a deschis dosar penal antrenorului sibian Viorel Hizo risca 12 ani de puscarie! Scandalul iscat intre Gheorghe Stefan, presedintele echipei de fotbal Ceahlaul Piatra-Neamt, si antrenorul Viorel Hizo cunoaste in aceste zile un punct de cotitura. Dupa ce judecatoria din Timisoara i-a dat dreptate tehnicianului in litigiul financiar, obligindu-l pe Stefan la plata unei sume de 30.000 de dolari, acesta din urma a facut recurs in anulare la decizia mentionata. Totodata, "boss"-ul pietrean l-a suspendat la Liga pe Hizo pina pe 1 iulie 2001, intrucit instanta de la Timisoara i-a dat dreptate in ceea ce priveste conflictul de munca. Stefan contesta actele prezentate in instanta de sibian. Fals intelectual, uz de fals, inselaciune Pe 10 aprilie 2001, la Parchetul de pe linga Tribunalul Neamt a fost inregistrat dosarul cu numarul 182/P/2001. "Dulaul" este acuzat de fals intelectual, prevazut de articolul 289 Cod penal, uz de fals, prevazut de articolul 291 Cod penal, inselaciune cu consecinte grave (articolul 215 aliniatul 2,5 Cod penal). Aceste acuzatii sint legate de un certificat medical fals de care a beneficiat antrenorul. Daca i se va dovedi vinovatia, Hizo risca sa faca inchisoare pe o perioada de pina la 12 ani! Pina si locul unde s-a desfasurat procesul, orasul Timisoara, este contestat, prevederile in vigoare stipulind ca litigiul trebuie judecat intr-o localitate aflata la jumatatea distantei dintre Piatra-Neamt si Sibiu. Stefan cere 120.000 de dolari Cum tribunalul din Timisoara i-a dat dreptate lui Stefan in litigiul de munca, fapt care a dus la suspendarea antrenorului pina la data de 1 iulie 2001, Stefan intentioneaza sa ceara inapoi banii pe care sibianul i-a cistigat in perioada petrecuta pe banca tehnica a Ceahlaului: "Daca tot se considera ca vina in ceea ce priveste ruperea contractului de munca ii apartine lui Hizo, atunci trebuie sa dea banii inapoi pentru perioada cit a stat la Piatra-Neamt". In acest sens, "Pinalti" a inregistrat ieri la Liga o adresa in care ii solicita lui Hizo suma de 120.000 de dolari. DANIEL CONTESCU Ziaristi stropiti cu furtunul Reunirea lotului rapidist, programata ieri dimineata la baza din Straulesti, s-a produs fara incidente. Aproape toti fotbalistii au revenit bronzati si cu multa pofta de munca. Alaturi de cei care se mai afla inca sub contract cu gruparea de sub Grant, la Pro Rapid au ajuns si doi dintre cei mai iubiti jucatori care au tavalit, in urma cu citiva ani, iarba grasa si tunsa scurt a Giulestiului. Danut Lupu, cintarind aproape 100 de kilograme, si-a manifestat interesul de a imbraca din nou tricoul "alb-visiniu". La fel si atacantul Marius Ninel Sumudica. Cristi Dulca, fostul capitan, a venit si el. Lipsa antrenorului principal a trecut insa neobservata, atit jucatorii, cit si ziaristii (care au asteptat degeaba trei ore in fata portilor de la Pro Rapid) fiind convinsi ca numele acestuia nu reprezinta cine stie ce interes. George Copos, patronul de la care toata lumea asteapta sa descilceasca itele pe care le-a incurcat tot sezonul trecut, a decis sa mentina suspansul. Lider al unui club care se vrea occidental, fostul activist al tineretului comunist s-a intilnit cu jucatorii intrind in baza de la Straulesti prin sparturile din gard. El a evitat astfel o discutie cu reprezentantii presei, pe care unii dintre angajatii sai i-au stropit cu furtunul. In fata fotbalistilor, Copos a adoptat tonul unul veritabil ciocoi, anuntindu-i pe acestia ca miine li se vor plati contractele, dar reduse la 70 la suta. In momentul in care unii jucatori au inceput sa ciriie, magnatul a replicat: "Ori sinteti prosti, ori nu intelegeti! Daca nu va convine, va dau liber!". Referitor la numirea unui tehnician, Copos a transmis: "Va fi o conducere solida. Miercuri (n.r. - miine) o sa aflati". Dupa plecarea sponsorului, jucatorii s-au intrecut in supozitii. Rezultatul a fost "Shlomo Sharf - director tehnic, Viorel Hizo - antrenor principal". In cazul in care "Dulaul" Hizo va fi instalat la echipa, presedintele de onoare al Rapidului, Dinu Gheorghe, va parasi corabia giulesteana. LAURENTIU CIORNEI Victoria asupra Braziliei, dedicata somerilor din Uruguay Nationala de fotbal a Braziliei continua sa dezamageasca in preliminariile Cupei Mondiale din 2002. Duminica seara, la Montevideo, vicecampionii mondiali au fost invinsi de nationala Uruguayului, scor 0-1. Unicul gol al meciului disputat pe stadionul "Centenario", in fata a 70.000 de fani uruguayeni, a fost reusit de Magallanes, in minutul 34, acesta transformind un penalty acordat dupa un fault comis de Cafu la Recoba. Conform agentiilor internationale de presa, victoria gazdelor este una meritata, brazilienii avind o singura ocazie clara de gol, ratata de Rivaldo. "Am nevoie de timp pentru a scoate nationala din criza", a declarat, dupa meci, antrenorul oaspetilor, Luiz Scolari. Acesta este al treilea antrenor al Brazilei in ultimul an. Omologul sau uruguayan, Victor Pua, a dedicat succesul "somerilor din tara noastra", iar starul Alvaro Recoba s-a tuns zero. In clasamentul preliminariilor din America de Sud, dupa desfasurarea a 13 dintre cele 18 etape programate, conduce Argentina, cu 32 de puncte, urmata de Paraguay, cu 26 de puncte, Ecuador, cu 25 de puncte, Brazilia si Uruguay, ambele cu cite 21 de puncte. La turneul final se califica direct primele patru clasate, iar formatia de pe locul 5 va sustine un meci de baraj cu Australia. ( S.T. ) Dinamovistul, indignat de scoaterea la mezat a echipei din Baia Mare Gica Mihali: "Mi-e rusine ca sint ardelean" Jucatorii echipei FC Dinamo si-au scos ieri ghetele de fotbal din debara, intrucit, in dupa-amiaza aceleiasi zile, au efectuat, cu incepere de la ora 18.00, primul antrenament al noului sezon. Dimineata, sub supravegherea noului antrenor principal, Ion Marin (venit la reunire imbracat intr-un costum impecabil de culoare bleumarin), "ciinii rosii" au facut turul cabinetelor de la Institutul National de Medicina Sportiva (INMS), urmind ca azi, la amiaza, sa plece intr-un cantonament montan, inaintea turneului din Iugoslavia. Mara n-a fost primit la teste Primul care a ajuns la Complexul Sportiv "Lia Manoliu" a fost Ovidiu Tilvan, zis "Inimioara". La finalul circuitului, fundasul stinga topaia de fericire fiindca rezultatele analizelor i-au iesit bune. Este stiut faptul ca, pe cind evolua la Rocar, aparatorului i s-a interzis sa mai joace fotbal, timp de sase luni, din pricina problemelor cardiace. Capitanul Ionut Lupescu s-a prezentat la reunire bronzat din cale-afara. "Neamtul" a fost primul care a scapat de "calvarul" aparatelor medicale. Bogdan Mara, Marius Niculae si Adrian Mihalcea nu s-au prezentat ieri la INMS. Mara urmeaza sa revina la Dinamo, dupa ce i-a expirat imprumutul la FC Arges, insa, din cauza scandalului de dopaj declansat la clubul din Pitesti, lui nu i s-a permis sa faca examenul medical. Marius Niculae ar urma sa se prezinte abia joi la pregatiri, insa nici atunci nu este sigur ca va aparea la echipa. Nunta lui Cosmin Contra, prilej cu care "Taranul" a fost simbata nas, l-a impiedicat pe atacantul dinamovist sa fie ieri dimineata in plenitudinea fortelor, astfel incit el si-a aminat examenul medical pentru 2 august. Ciurar tine cu Craiova Mediesenii Ciurar si Boruncoi au fost cei mai stingheri fotbalisti din lotul echipei "ros-albe". "Noi stam mai retrasi pentru ca nu cunoastem pe nimeni la echipa, doar ce i-am vazut la televizor, pe Lupescu, pe Prunea, si am jucat impotriva lor. Nu sintem obisnuiti cu agitatia din Bucuresti, Mediasul fiind un oras tihnit. Nici automobile personale nu avem, ca sa ne putem deplasa mai usor prin oras", a declarat Ciurar, care, spre deosebire de Boruncoi, nu este insurat. Ardelenii au efectuat joi vizita medicala, impreuna cu fostii lor colegi de la Medias, astfel ca ieri nu le-a ramas decit sa-si priveasca viitorii coechipieri. "Eu tin cu Universitatea Craiova. Sper sa nu mi-i pun in cap pe suporterii dinamovisti cu aceasta declaratie, insa nici nu pot sa mint pentru ca ardelenii sint oameni corecti. De altfel, eu chiar le-am dat gol oltenilor (n.r. - in returul campionatului trecut, cind a marcat un gol de generic, din lovitura libera directa de la 16 metri)", a marturisit Ciurar, adus la echipa pentru a-l inlocui pe Tinel Petre pe banda dreapta a defensivei. "Nu pot sa-l sufar pe Chivorchian" Imbracat in echipamentul formatiei En Avant Guingamp, echipa cu care a disputat finala Cupei Frantei, stoperul Gica Mihali (35 de ani) s-a dovedit intr-o forma deosebita. "Daca nu mi se prelungea contractul de jucator, probabil ca as fi ocupat o functie administrativa in cadrul clubului sau as fi antrenat la juniori", a spus Mihali. Cu toate acestea, fundasul dinamovist s-a declarat mihnit de faptul ca Baia Mare si-a vindut locul in Divizia A. "Mi-e rusine ca sint ardelean. Imi displace cu atit mai mult cu cit in Divizia A va ramine o echipa care-l are presedinte pe Gheorghe Chivorchian, pe care nu pot sa-l sufar", a mai afirmat ex-internationalul, care si-a amintit, in timp ce infuleca un sandvis, de "cel mai urit adversar pe care l-am avut in cariera. E vorba de columbianul Adolfo Valencia (n.r. - la World Cup '94)". Mihali a remarcat ca "vin de la 15 ani la INMS, cu o intrerupere de patru ani, insa canapelele astea pe care stau acum sint neschimbate". Padureanu nu-l lasa pe Sinmartean la Dinamo Jean Padureanu, presedintele echipei de fotbal Gloria Bistrita, a plecat ieri in Spania pentru a perfecta transferul mijlocasului Lucian Sinmartean (21 de ani), internationalul de tineret al formatiei de la Tihuta, la o grupare din Peninsula Iberica. Sinmartean era asteptat dimineata la vizita medicala a echipei Dinamo, insa negocierile dintre Padureanu si Becali (cei doi detinind, in coproprietate, drepturile asupra jucatorului), pe de o parte, si gruparea "ros-albilor", pe de alta, nu au dus la nici un rezultat. "Nu-l mai dau la Dinamo pe Luci!", a spus ieri "Lordul", cu toate ca sosirea bistriteanului in curtea detinatoarei Cupei parea, la un moment dat, sa fie marea lovitura a lui Cornel Dinu de cind a preluat functia de manager general. Singurul care ar fi vrut ca Sinmartean sa vina in Capitala este Becali. Desi neaga varianta, conducerea "ciinilor rosii" incearca sa-l readuca in "Groapa" pe Ioan Ovidiu Sabau. DANIEL CONTESCU 400.000 de dolari - prima transa virata lui Schorsch Conducerea echipei FCM Bacau a trimis ieri la Bucuresti o parte din documentatia necesara cumpararii locului in Divizia A de la FC Baia Mare. Inregistrarea acesteia este prevazuta sa se petreaca azi sau miine, in functie de completarea actelor. Pentru a-si lua unele masuri de precautie, Gheorghe Chivorchian a vrut sa-si ia o procura din partea formatiei Foresta Suceava, echipa care a pierdut la baraj meciul cu ardelenii, insa situatia tensionata de la clubul moldovean l-a impiedicat sa obtina un astfel de document. Presedintii celor doua cluburi implicate in aceasta tranzactie fara precedent la nivelul primului esalon fotbalistic al tarii, Gheorghe Chivorchian si Iustin Balaj, se vor deplasa atit la Federatia Romana de Fotbal, cit si la Liga Profesionista de Fotbal. Ultima patroneaza campionatul primei divizii, in timp ce forul din Poligrafiei tuteleaza Divizia B. Conform unor surse bine documentate, patronii Heinrich Schorsch si Dumitru Sechelariu au stabilit datele virarii sumei de 700.000 de dolari. Edilul-sef al Bacaului va transfera saptamina aceasta 400.000 de dolari, iar pina la iarna, alte trei transe de cite 100.000 de dolari. Chivorchian a plecat ieri dupa-amiaza spre Bucuresti, unde urma sa trateze aseara cu Mircea Rednic preluarea echipei bacauane. DANIEL NAZARE Flash Dopatii, audiati Fotbalistii argeseni Adrian Neaga si Cristian Buturuga, impreuna cu medicii gruparii pitestene, Dragos Serb, Octavian Puiu, si asistentul medical Nicolae Pistalu, au fost audiati ieri de reprezentantii Ligii Profesioniste de Fotbal, in legatura cu descoperirea unei substante interzise in probele prelevate celor doi fotbalisti pitesteni la un control antidoping. "I-am audiat pe cei implicati si acum asteptam rezultatele analizelor medicamentelor care le-au fost administrate jucatorilor pitesteni", a declarat Valentin Alexandru, secretarul general al LPF. Comisia Nationala Antidoping a decis analizarea tuturor medicamentelor care le-au fost administrate constant jucatorilor argeseni pentru a verifica daca unul dintre aceste produse ar putea sa dea, la controlul antidoping, reactii asemanatoare substantelor interzise. ( S.T. ) Cele mai grabite africane Echipele nationale de fotbal ale Camerunului si Africii de Sud sint primele doua selectionate calificate la turneul final al Campionatului Mondial de fotbal din 2002, competitie care se va disputa in Japonia si Coreea de Sud. "Leii neimblinziti" aveau nevoie de un singur punct in confruntarea de duminica seara, la Yaounde, cu statul Togo, insa au reusit sa se impuna cu scorul de 2-0. In fata a 40.000 de spectatori, camerunezii au sarbatorit cea de-a cincea calificare la un turneu final in ultimii 20 de ani. Africa de Sud a remizat in deplasare, scor 1-1, cu selectionata statului Burkina Fasso, asigurindu-si prezenta la Mondiale. Pina in acest moment, alaturi de cele doua reprezentante ale Africii, sint calificate din oficiu Franta, campioana mondiala, precum si Japonia si Coreea de Sud, gazdele intrecerii asiatice. ( D.N. ) Verona il asteapta pe Niculae Fotbalistul dinamovist Marius Niculae este socotit ca si transferat la formatia italiana Hellas Verona, pentru sezonul urmator, de cotidianul local "L'Arena". Niculae s-ar numara printre favoritii lui Alberto Malesani, tehnicianul care are mari sanse sa preia conducerea gruparii "galben-albastre". Niculae are sanse minime sa fie din nou coechipier cu Adrian Mutu, a carui plecare la Galatasaray sau Panathinaikos este data ca sigura. ( S.T. ) "Seche" vrea sa-si scoata finul din letargie Dumitru Sechelariu, presedintele de onoare al echipei FCM Bacau, s-a aratat indignat de pretul cerut de Steaua pentru achizitionarea atacantului Cristian Ciocoiu. Primarul bacauan, care este nasul de cununie al jucatorului, considera pretentiile "ros-albastrilor" exagerate. "Ce, noi sintem tezaurul lui Burebista? Ciocoiu nu mai este la randamentul de acum doi-trei ani, cind ridiculiza orice aparare. Vreti sa va mai spun ceva? Nici macar nu mai are capul la fotbal... Are alte treburi, afaceri. Singurul care il poate scoate din aceasta letargie sint eu. Daca va ramine la Bacau, va redeveni ce-a fost", a afirmat "Seche", convins ca jucatorul originar din urbea lui Bacovia mai are ceva de aratat pe gazon. Cristian Ciocoiu si-a deschis la sfirsitul anului trecut o reprezentanta "Opel" in Bacau, dar are si alte afaceri in acest oras. ( D.N. ) "Baciul" a discutat cu Hagi despre revenirea sa la nationala Gica Popescu: "Azi as spune nu. Dar pina la toamna mai e" Luna viitoare, liberoul Galatei va inaugura propria scoala de fotbal, in care a investit peste un milion de dolari In urma cu 4 ani, cind a decis sa plece de la Barcelona, Gica Popescu a surprins. "Baciul" se despartea de cistigatoarea Cupei Cupelor si de unul dintre cele mai mari cluburi de fotbal ale Europei, in favoarea unei echipe, Galatasaray Istanbul, care avea un singur atu: acolo juca, de un an, Hagi. Astazi, palmaresul liberoului care a invatat fotbalul pe malul Dunarii, la Calafat, e mai bogat cu inca doua trofee continentale, Cupa UEFA si Supercupa Europei, iar contul din banca mai rotund cu citeva milioane bune de dolari. La mijlocul saptaminii trecute, dupa doua reprize de vacanta petrecute in paradisul Maldivelor si apoi la Ibiza, unde are o casa, Gica Popescu a luat avionul de Istanbul, indreptindu-se, zice el, catre ultimul cantonament de vara din cariera sa de fotbalist. Simbata, formatia turca a ajuns in Elvetia, la Basel, pentru un stagiu de 10 zile. Contactat telefonic de "Evenimentul zilei", Gica a acordat un interviu in care dezvaluie citeva dintre planurile sale de viitor si faptul ca a discutat cu Hagi despre posibila sa revenire la echipa nationala. "E prea devreme" Hagi s-a intors la echipa nationala. Se intoarce si Gica Popescu? El s-a intors intr-o noua postura, pasind pe un drum nou. Eu inca mai joc, iar retragerea din echipa nationala am anuntat-o anul trecut. Dar ai vorbit cu noul selectioner despre o posibila revenire? Am discutat cu Gica problema, dar am convenit ca e prea devreme sa luam o hotarire. Oricum, daca ar fi sa iau azi sau miine o decizie, raspunsul ar fi nu. Pina la toamna insa, cind se joaca ultimele meciuri din preliminarii, lucrurile se pot schimba. Eu am o vorba: niciodata sa nu spui nu in chestiuni care privesc viitorul. De ce ar depinde o eventuala intoarcere a ta printre "tricolori"? Numai si numai de forma mea din acel moment. In toamna implinesc 34 de ani, iar ultimele 3-4 sezoane au fost infernale. Daca eu voi considera ca pot face fata, ma voi intoarce. Bineinteles, daca ma va chema cineva. Deocamdata, sint cu Galata in Elvetia si pregatim noul sezon. "Jucam cu Lotto" Ti-au modificat turcii contractul? Da, in sensul ca nu mai jucam cu Adidas, ci cu Lotto. Asta e singura schimbare. Si pe plan financiar? Pe plan financiar, numai ziarele de la Istanbul, preluate si de voi, cei din tara, mi-au facut modificari in contract. Ba ca scade la jumatate, ba ca voi lua lire turcesti, tot felul de aberatii... Eu am semnat un angajament cu Galatasaray anul trecut, intr-un moment in care aveam o oferta de la Olympique Lyon, pe 3 ani. Turcii ar fi cistigat la afacerea asta 5 milioane de dolari. Au refuzat sa-mi dea drumul si asa am semnat noul contract cu ei. Acum ce faceam, semnam altul, in alte conditii? Contractele astea se fac ca sa se respecte, nu sa se modifice cind vrea unul sau altul... Bijuteria de la Hanul Doctorului Intre Maldive si Ibiza ai fost si la Calafat? Am fost citeva zile. Ai trecut si prin Craiova si ai fost vazut la sediul clubului. Exista posibilitatea de a investi la Universitatea? La sediul Universitatii am fost sa beau o cafea cu Emil Sandoi, cu Ticleanu, era si Gigi Netoiu, cu care sint prieten... Asta nu inseamna ca, gata, devin actionar. La noi, daca te vezi cu Copos inseamna ca investesti la Rapid, daca intri sa bei o cafea la Lido, gata, bagi bani la Steaua. Oricum, eu am investit la Craiova peste un milion de dolari. La Universitatea? Nu, la scoala mea de fotbal de la Hanul Doctorului. Deocamdata asta e prioritatea mea numarul unu la Craiova. Am cumparat acolo o baza sportiva aflata in paragina, iar acum e vorba despre o bijuterie cum nu sint multe, cred eu, in toata Europa de est. Terenul principal, pe care anul trecut erau buruieni pina la genunchi, arata mai bine ca o masa de biliard. "Baia Mare si-a vindut locul? Extraordinar!" Cind va fi inaugurata? Totul, cu tribune, cladiri, terenurile de antrenament, instalatia de nocturna, va fi gata in jur de 15 august. Voi veni atunci in tara sa facem inaugurarea. As vrea sa fac si o sala, cu teren artificial, dar inca n-am spatiu pentru asta, fiindca de jur imprejur sint casele si gradinile oamenilor si nimeni nu vrea sa vinda. Deocamdata. Schorsch, patronul de la Baia Mare, tocmai a vindul locul in Divizia A... Serios? Cum adica a vindut locul? Cui? Bacaului, cu aproximativ 700.000 de dolari. Extraordinar! Pai, daca l-a vindut, de ce s-a luptat sa mai promoveze? Jucatorii ce zic? Regreta, dar nu depinde de ei. Extraordinar! De ei imi pare cel mai rau, la urma-urmei, probabil ca patronul gindeste in stilul "sint banii mei, treaba mea". Am spus eu de mai multe ori ca anumite lucruri numai in fotbalul romanesc se pot intimpla! DANIEL NANU Dan Petrescu nu e disperat sa prinda suta de selectii la nationala "Daca o sa merit, Hagi ma va chema" "Daca o sa merit, sint convins ca Hagi ma va chema la echipa nationala. Da, recunosc ca e important pentru mine sa ating suta de selectii la echipa nationala, insa nu sint asa disperat precum crede lumea", ne-a declarat ieri Dan Petrescu, fotbalistul formatiei engleze Southampton. Despre jucatorul care a invins, in 1994, America la ea acasa se spune ca-si doreste mai mult decit orice sa-si termine cariera de jucator cu peste 100 de prezente sub "tricolor", pina la care mai are doar patru "lungimi". "Bursucul" s-a intors duminica dintr-o scurta vacanta in Antalya, unde s-a intilnit cu "plutonul" dinamovist prezent acolo, iar ieri dupa-amiaza si-a reluat pregatirea alaturi de "sfinti". "In urma cu trei saptamini m-am operat de hernie, iar acum trec printr-o perioada de recuperare. In Antalya, unde m-am revazut cu Catalin Munteanu, Adi Mutu, precum si cu citiva jucatori de la Dinamo, am jucat fotbal si tenis cu piciorul, simtindu-ma foarte bine. Mai am doi ani contract cu Southampton si vreau sa-mi respect angajamentul. Depinde insa si de club sa vrea acelasi lucru", a mai spus "Bursucul". DANIEL CONTESCU Adi Ilie i-a facut safteaua "Regelui" Proaspatul selectioner al reprezentativei de fotbal a Romaniei, Gica Hagi, se afla la Constanta aranjind ultimele detalii ale amenajarii hotelulului sau, "IAKI-Bucuresti" din Mamaia. Inaugurarea imobilului de patru stele va fi organizata miine-seara, de la ora 20.00. Hotelul, care are 63 de apartamente, a inceput de ieri sa-si primeasca primii oaspeti. Cel care i-a facut safteaua lui Hagi a fost prietenul sau Adrian Ilie. "Cobra" a ales sa fie musafirul antrenorului sau de la nationala, jucatorul Valenciei apreciind calitatea serviciilor si luxul din camerele de la "IAKI". LAURENTIU CIORNEI Balint, secund fara buletin Gabi Balint a ajuns ieri la o intelegere cu oficialii Federatiei Romane de Fotbal cu privire la preluarea postului de antrenor secund al echipei nationale de fotbal. Fostul ajutor al lui Lucescu la Galatasaray n-a semnat contractul cu FRF din pricina faptului ca n-a avut la el buletinul de identitate si cartea de munca. "Am colaborat excelent cu Hagi tot timpul. Am mare incredere in el, stiu ca s-a pregatit foarte bine pentru aceasta meserie si voi face tot ce pot pentru a-l ajuta sa reuseasca", a spus Balint. El a adaugat ca a ajuns la o intelegere cu Galata, turcii urmind sa-i plateasca toate restantele financiare. "In cazul in care nu-si vor respecta obligatiile, ma voi adresa forurilor europene", a precizat Balint. SILVIU TANASE [25][pl.dll?rid=expresro] 