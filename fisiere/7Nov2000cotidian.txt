machine Alexandru Andries si Nicu Alifantis, in turneu in Canada In ultimii ani, tot mai multi romani emigreaza in strainatate. Chiar daca pleaca de bunavoie - in speranta ca vor gasi o viata mai buna -, dorul de casa nu le da pace multa vreme. Si nu sint doar vorbe menite sa stoarca lacrimi. Marea lor bucurie este sa primeasca din tara materiale inregistrate cu muzica romaneasca sau, cind au ocazia, sa mearga la concertele organizate pentru comunitatile romanesti. Pentru ei, Alexandru Andries si Nicu Alifantis vor intreprinde in Canada turneul "Te uita cum ninge decembre...". Cei doi artisti vor cinta vineri, 8 decembrie si simbata, 9 decembrie, ora 20.00, in Toronto (York Woods Library Theatre), iar duminica, 10 decembrie, ora 14.00, in Hamilton (Hamilton Public Library - Central Branch) si de la ora 19.30 in Kitchener (St. Matthews Lutheran Church). Cu aceasta ocazie fanii vor putea achizitiona cele mai noi aparitii discografice ale celor doi cantautori. Costul integral al unui bilet este de 25 de dolari, iar pensionarii, elevii si studentii platesc 20 de dolari. Organizatoare a turneului este agentia Alma Creations, dedicata facilitarii evenimentelor culturale romanesti in Canada. Pentru detalii accesati www.apostols.com sau scrieti la adresa de mail alma@apostols.com. OTILIA MIHAILOV La Focsani, Salariul de cersetor: 400.000 de lei pe zi Politistii vrinceni ii urmaresc de citeva zile pe cersetorii care-si fac veacul prin Focsani, veniti din judetele sarace ale Moldovei. Constantin Pancu are 31 de ani si este din Iasi. Desi e sanatos tun si ar putea merge sa cistige o piine cinstita, Costica nici nu se gindeste la asa ceva. A venit in Focsani imediat dupa ce a iesit din puscarie pentru ca a auzit ca aici lumea e darnica si ar putea cistiga un ban bun din cersit. Cerseste o zi, plateste o amenda, dar a doua zi face banul la loc. Barbatul s-a imbracat in haine zdrentaroase, si-a ascuns un picior pe cracul pantalonului si s-a transformat cit ai zice «peste» intr-un milog in toata regula. Sta pe linga bisericile din centru Focsaniului. Dupa cum singur povesteste, cind il vad oamenii asa necajit si fara un picior, isi rup din putinul lor si ii pun in palma cite un banut de metal sau cite o bancnota. In acest fel, ieseanul stringe zilnic cite 400.000 de lei. In fiecare zi, Constantin bea cite o sticla de cola, maninca piine cu pastrama, iar la desert isi cumpara citeva prajituri de la cofetarie. Restul ii da pe tigari si bautura. "Am invatat sa cersesc de la colegii mei, cersetori profesionisti din Bucuresti. Acolo sint foarte multi care fac asa ceva. Eu nici nu trebuie sa-mi racesc gura. Stau asa cu piciorul bagat pe dedesubt, cu mina intinsa si lumea imi da bani", a marturisit Costica. Pentru cersetorie, Pancu a fost amendat de politisti, conform Legii 61/1991, cu 600.000 de lei. SILVIA VRINCEANU Pentru ca producatorii nu mai pot face fata cheltuielilor, Consumatorii casnici risca sa ramina fara apa calda si caldura Cea mai ieftina gigacalorie din Romania se produce la Jimbolia din apa geotermala In timp ce pretul de vinzare al apei calde si caldurii este unic, reglementat printr-o hotarire de guvern, cel de producere difera in functie de oras sau de combustibilul folosit. Anul trecut, conform Ordonantei 162, producatorii de energie termica, al carei pret de producere era mai mare decit pretul instituit la nivel national, primeau de la stat diferenta de pret. Anul acesta, modificarile aduse ordonantei nu fac nici un fel de precizari in acest sens. Asa incit, dupa nebunia debransarilor, consumatorii casnici risca sa nu aiba apa calda sau caldura pentru ca producatorul nu mai poate face fata cheltuielilor. O analiza efectuata de specialistii Autoritatii nationale de reglementare in domeniul energiei arata ca, in Romania, cea mai ieftina gigacalorie se produce la Jimbolia - 238.000 de lei/Gcal, "combustibilul" folosit fiind apa geotermala. La polul opus se situeaza pretul energiei termice produse la Piatra Neamt. Iarna trecuta, energia termica produsa acolo, pe baza de combustibil de tip M si combustibil lichid usor (CLU), costa 1.100.000 de lei, in conditiile in care pretul national de referinta, platit de consumatorii casnici, era de 230.000 de lei, fara TVA. Pentru iarna aceasta, pretul de 1,1 milioane de lei/Gcal este depasit, dupa ce de la 1 aprilie s-a introdus taxa pe valoarea adaugata si la energia termica, iar de luna aceasta combustibilii folositi ca materie prima s-au scumpit, de asemenea, ca urmare a introducerii de noi accize la produse petroliere. Din aceasta cauza, zilele trecute, conducerea societatii de producere a energiei termice din Piatra Neamt a anuntat ca nu va putea furniza apa calda si caldura locuitorilor din cartierele racordate la centrale care functioneaza cu combustibili tip M sau CLU. MIHAELA BALEA Medicii pot investi in cabinetele inchiriate "Medicii de familie care au luat in folosinta gratuita aparatura si cabinete medicale, pentru o perioada de cinci ani, pot investi in repararea acestora fara teama ca isi vor pierde banii", a declarat presedintele Casei Nationale de Asigurari de Sanatate, Serban Bubenek. El ii asigura pe medici ca, in momentul in care contractele de comodat vor expira, iar cabinetele vor fi scoase la vinzare, ei isi vor putea recupera investitiile facute la valoarea pietei.(G.R.) Nou-nascutii, in pericol: Echipamentele din PVC folosite in maternitati expun bebelusii la malformatii Nou-nascutii sint expusi unor malformatii si afectiuni ale inimii si ale organelor de reproducere din cauza materialului din care sint confectionate echipamentele folosite in maternitati, avertizeaza organizatia internationala "Health Care Without Harm" (HCWH). "Vasele din plastic pentru mincare, bratarile de identificare a pacientilor, pungile cu singe, mastile pentru respiratie, fabricate din PVC, pot genera probleme de crestere si reproducere", se arata intr-un raport al HCWA, prezentat la sfirsitul lunii trecute Comisiei Europene de la Bruxelles. Studiile efectuate pe animale de catre specialisti ai organizatiei releva ca substanta chimica din PVC care duce la astfel de dereglari este dietilhexil ftalatul (DEHP). Acesta este daunator dezvoltarii fatului si sistemului reproducator. Expunerea prelungita a nou-nascutilor la produsele din PVC poate provoca malformatii ale scheletului si inimii, disfunctii ovariene, fertilitate scazuta si chiar moartea. "Copiii nascuti prematur si nou-nascutii care sint tratati la sectiile de terapie intensiva ale clinicilor de copii sint expusi la DEHP. Substanta intra in corpul lor prin gura, prin vene si prin plamini, in cantitati mai mari decit cele ce sint ingerate prin jucarii. Nimeni nu stie exact ce impact vor avea aceste expuneri multiple, dar stim ce efect are DEHP asupra animalelor, ceea ce ne da motive de ingrijorare", este de parere dr. Vyvyan Howard, toxi-patologist pentru copii la Universitatea din Liverpool, Marea Britanie. In majoritatea maternitatilor din Romania se folosesc produsele din PVC, mentionate in raportul HCWA. "Pina acum opt ani, foloseam produse din sticla, insa s-a renuntat la ele pentru ca nu permiteau o conservare adecvata", ne-a declarat dr. Petru Mercut, directorul Spitalului de Obstetrica-Ginecologie "Filantropia". El este de parere ca o solutie pentru bratarile de identificare ar fi folosirea celor confectionate din bentite, care sint mult mai ieftine decit cele din plastic. Organizatia "Health Care Without Harm" propune ca spitalele sa evite contactul nou-nascutilor cu astfel de substante, prin folosirea unor produse care nu sint fabricate din PVC. Cit despre produsele care nu pot fi inlocuite inca (pungile in care se conserva singele, mastile pentru respiratie), reprezentantii organizatiei sint de parere ca producatorii trebuie sa-si concentreze cercetarile in directia descoperirii unor alternative care sa nu prezinte nici un risc pentru sanatatea copiilor. GETA ROMAN Carambol pe DN 1, din cauza cetii 25 de masini s-au ciocnit in lant O persoana a fost ranita grav si alte cinci au suferit rani superficiale, in urma celui mai neobisnuit accident in lant petrecut, ieri dimineata, pe DN 1, in dreptul piramidei de la Paralela 45. In jurul orei 7.30, din cauza conditiilor atmosferice neprielnice, ceata micsorind vizibilitatea pe carosabil, peste 25 de masini s-au ciocnit in lant, toate autoturismele fiind avariate, in functie de zona in care se aflau in momentul accidentului. Florina Pascariu, in virsta de 26 de ani, din Brasov, a fost ranita grav, fiind internata la Sectia Chirurgie a Spitalului Judetean, cu multiple traumatisme, si inca cinci persoane, aflate in alte autoturisme, au fost ranite usor, in urma tamponarilor. Conform declaratiilor locotenent col. Ion Dan, din cadrul Politiei Rutiere Prahova, un autobuz care transporta pasageri catre Floresti a provocat carambolul care a blocat circulatia pe DN 1, lovind un autoturism din Republica Moldova. Toate masinile din coloana aflata in spatele acestuia s-au tamponat, creind un adevarat haos pe sosea. Cauza principala a accidentului in lant a fost nerespectarea distantei regulamentare dintre autovehicule, pagubele materiale fiind in curs de stabilire. VIOLETA STOICA La Galati, Cabinele telefonice, dormitoare pentru boschetari Cele mai cautate "locuinte" sint, la Galati, cabinele telefonice, pentru ca sint gratis si, chiar daca nu sint foarte comode, ii feresc pe vagabonzi de intemperii. Venirea frigului, lipsa unor locuinte sociale, saracia si lipsa acuta de bani - sint doar citeva dintre motivele care ii fac pe vagabonzii din Galati sa isi caute cele mai ciudate locuri de "cazare". In lumea vagabonzilor, lupta pentru supravietuire este acerba. Ei locuiesc pe faleza Dunarii, in chioscurile construite de Primaria Galati, destinate diverselor activitati cultural-artistice. Stau in subsolurile blocurilor, in vagoanele din triaj, in canalizarile de pe strada, in orice loc ferit de frig. Cind RomTelecom a amplasat la Galati cabine telefonice moderne, cel mai mult s-au bucurat vagabonzii. La mare cautare sint cabinele de telefon pe sub care trec conductele de apa calda, pentru ca astfel exista un agent termic. Vagabonzii se ingramadesc in spatiul care masoara mai putin de un metru patrat si isi fac somnul, feriti de frigul de afara. In zilele acestea friguroase, astfel de imagini au devenit obisnuite in orasul de la Dunare. Galatenii care doresc sa dea un telefon isi cer scuze si calca peste "locuitorii" ad-hoc ai cabinelor. Acestia nu se supara, dar au o singura pretentie: ca telefonul sa fie folosit pentru timp scurt ca frigul sa nu intre in cabina prin usa deschisa. Fotografia de fata a fost facuta pe Strada Brailei din Galati, linga Agentia CFR, la ora 8 dimineata, ora la care "chiriasul" cabinei mai dormea inca. ALINA COMSA-DURBACA Crucea de piatra Cimitirul Municipal din Brasov a devenit celebru in timpul regimului comunist datorita unui ciudat proprietar de loc de veci. Constantin Vasilescu, cadru M.Ap.N, a fost zdrobit sufleteste de moartea sotiei sale, Aristita, care la numai 49 de ani a plecat la cele vesnice. Cum omul facea nenumarate delegatii, sotia militarului isi gasea alinarea in bratele altor barbati, devenind rapid o mica celebritate locala. Infidela sotie a fost prinsa de mai multe ori in flagrant de catre sotul incornorat, insa, dupa scandalul de rigoare, se impacau. Treptat, aventurile sotiei nu-l mai deranjau pe Constantin care s-a impacat cu soarta. Moartea Aristitei, asfixiata intr-un autoturism in 17 mai 1969, a facut ceva vilva in oras. La un an dupa decesul sotiei, pe locul de veci numarul 220-221, parcela 2, rindul 3 din Cimitirul Municipal, Constantin Vasilescu a ridicat un monument care i-a lasat pe toti cu gura cascata. Monumentul funerar intruchipa o femeie care avea intre picioarele cracanate un organ genital barbatesc. Cum locul de veci al Aristitei este pe rindul trei, chiar linga gardul cimitirului, monumentul a devenit o celebritate brasoveana, sub denumirea de "La craci". Datorita acestui monument, oamenii aveau puterea sa zimbeasca, desi mergeau spre cimitir. "I le-am facut, dar asa, mai stilizate..." Explicatia pe care o oferea militarul era extrem de simpla: "Toata viata i-a placut sa stea asa cracita, asa i-am facut monumentul". Monumentul nu a supravietuit decit pina in 1985 cind unui mare comunist local i-a murit sotia. Pe drumul spre cimitir, activistul PCR a vazut "monstruozitatea" si puritanul din el s-a trezit brusc: "Sa darimati scirbosenia aia imediat". Iar ordinul a fost executat de indata spre disperarea lui Constantin, care si-a vazut opera vietii distrusa. A venit revolutia, iar Constantin Vasilescu s-a gindit sa-si reconstruiasca monumentala opera. "M-am trezit intr-o dimineata, prin 1991, cu nea' Costica care m-a rugat sa-i fac o lucrare. Eu stiam povestea cu monumentul si m-a apucat risul. Mi-a explicat ca nu mai are bani de cind e la pensie, dar ca vrea neaparat sa-i fac doua organe barbatesti de-o parte si de alta a crucii. I le-am facut, dar asa mai stilizate, ca doar nu era sa le fac exact. Dar mosului i-a placut si zicea mereu: Lasa sa-i stea alea la cap", ne-a declarat Cici Dobre, groparul Cimitirului Municipal din Brasov, care din cind in cind mai face si o lucrare "sa mai iasa un ban". In 1993 a murit si Constantin Vasilescu. De atunci vine doar o batrina si mai ingrijeste de morminte. "Nu mai este monumentul de altadata, dar de fiecare data cind trecem pe aici ne pufneste risul. Noi am botezat locul: «La sulele lui Costica» si asa i-a ramas numele", ne-a mai spus Cici. FLORIAN BICHIR Cintaretul Nicolae Sabau a instituit Impozit pe vrajitorie Nicolae Sabau, cunoscut interpret de muzica populara si, de curind, edil al comunei maramuresene Cicirlau, va impozita practicile vrajitoresti pentru a spori veniturile bugetului local. Primul pas a fost facut in sedinta Consiliului Local din octombrie, cind, la propunerea primarului, consilierii au ratificat o hotarire prin care orice venit obtinut din practicarea ghicitoriei va fi "subtiat" de o contributie serioasa la bugetul comunei. Nicolae Sabau e ferm convins ca vrajitoarele isi vor achita taxele: "Cind am luat hotarirea in Consiliu, eu stiam ca avem trei vrajitoare in comuna. Dar de cind au aflat si locuitorii, multi au venit sa le toarne si pe altele despre care nu stiam. Cele despre care stiu eu practica magia cu carti de joc, iar una chinuieste o pisica neagra in timpul sedintei". Din cele spuse de primar am aflat ca, din punct de vedere material, vrajitoarele fac parte din elita Cicirlaului: "Au vile si masini scumpe. De altfel, nici nu ma mira, atit timp cit la ele vin clienti si din alte judete". Imediat dupa ce vrajitoarele au aflat vestea alarmanta, primarul a primit prompt replica fortelor malefice: "Primesc telefoane de amenintare de la anumite voci feminine; vrajitoarele au inceput sa ma blesteme", spune Nicolae Sabau. MIHAI MORAR Reteaua de termoficare a fost abandonata Orasul debransat Toate locuintele din orasul Solca, 188 la numar, au fost debransate, la cererea oamenilor, de la reteaua centralizata de termoficare. Cele citeva sute de familii din Solca au preferat, ca in locul apei calde si caldurii furnizate de societatea locala de utilitati la preturi mari, sa-si monteze in casa sobe. Acest fapt a fost constatat in momentul in care Consiliul Judetean a centralizat datele din cele opt municipii si orase sucevene, pentru necesarul de combustibil in ultimele doua luni ale anului 2000. Presedintele Consiliului Judetean Suceava, Gavril Mirza, a spus ca orasul arata jalnic, cu sutele de hornuri scoase pe geamurile blocurilor, dar a precizat ca este dreptul localnicilor sa renunte la utilitatile publice. TIBERIU AVRAM Cu Basescu in fruntea comisiei de evaluare, Jumatate din functionarii Primariei Capitalei vor ramine pe drumuri Pentru angajatii Primariei Capitalei si ai Directiei Generale de Administrare a Fondului Imobiliar (DGAFI) au venit zile grele. Din aproximativ 1.700 de salariati ai primariei si DGAFI, doar 850 vor ramine pe posturi. Ceilalti vor fi nevoiti sa-si caute alte locuri de munca, potrivit noii organigrame a municipalitatii, care a fost aprobata de Consiliul General Bucuresti la inceputul lunii iulie si care va intra in vigoare incepind cu aceasta saptamina. Ovidiu Grecea intra in piine Angajatii municipalitatii vor fi selectati in functie de rezultatele pe care le vor obtine la examenele sustinute in fata unei comisii de evaluare. Ieri, a fost constituita aceasta comisie al carei presedinte este primarul general Traian Basescu. Incepind de astazi, salariatii municipalitatii vor fi programati pentru sustinerea examenelor de atestare. Potrivit lui Traian Basescu, evaluarea pregatirii si abilitatilor angajatilor constituie prima etapa inaintea punerii in aplicare a noii organigrame. Basescu sustine ca, o data cu disponibilizarea a 850 de angajati, primaria va putea angaja cit mai multi absolventi ai Academiei de Studii Economice. "Dupa sustinerea examenelor si eliberarea a 850 de posturi, vor incepe lucrul la primarie Ovidiu Grecea si Eugeniu Goga, care au tinut sa-si aduca propriile echipe de inspectori si economisti", a declarat primarul general. Desi a fost aprobata la inceputul lunii iulie, organigrama nu a intrat in vigoare pina acum, fiind blocata in instanta de Prefectura Capitalei. Saptamina trecuta, Tribunalul Bucuresti a respins actiunea prefecturii, dindu-i astfel primarului general posibilitatea de a reorganiza aparatul de lucru al municipalitatii. Cei 850 de functionari care vor fi disponibilizati au sanse mici sa-si gaseasca alta slujba Ludovic Orban, presedintele Agentiei Nationale a Functionarilor Publici, sustine ca cei 850 de salariati ai primariei care vor ramine pe drumuri n-au nici o sansa de a-si gasi un alt loc de munca in institutiile publice. "Hotarirea Consiliului, prin care se stabileste disponibilizarea a 850 de angajati, este legala, dar nu normala. Dupa sustinerea examenelor, primaria este obligata sa transmita Agentiei lista cu persoanele care vor fi disponibilizate. Agentia va incerca sa-i reangajeze pe acestia in alte institutii publice. Insa sansele sint minime. In prezent, in nici o institutie publica nu exista locuri vacante. In plus, institutiile se feresc sa faca angajari pentru ca nu a intrat in vigoare hotarirea guvernului care stabileste conditiile de angajare a functionarilor publici", ne-a declarat ieri Ludovic Orban. Potrivit acestuia, functionarii disponibilizati nu ar avea sorti de izbinda, in cazul in care ar contesta in instanta hotarirea Consiliului: "Nu au nici o sansa de a cistiga un proces cu Consiliul General pentru ca hotarirea acestuia este legala. Functionarii ar avea sanse mai mari de cistig daca ar da in judecata primaria, contestind rezultatele obtinute la examen". Atmosfera de ieri din Primaria Capitalei aducea cu "linistea de dinaintea furtunii". Functionarii stateau cuminti in birouri, evitind sa comenteze incercarile care ii asteapta. "Vom vedea. Deocamdata, ma feresc sa comentez. Poate ne ajuta Dumnezeu", ne-a spus o functionara care a preferat sa-si pastreze anonimatul. MONA STOICA 